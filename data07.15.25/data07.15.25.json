[
    {
        "title": "Ліверпуль відхилив першу пропозицію Баварії щодо Діаса — The Athletic",
        "image": "https://images.football.ua/i/news/630x373/559/559143.jpg",
        "text": "Баварія запропонувала 67,5 мільйонів євро за лівого вінгера Ліверпуля Луїса Діаса, передає видання The Athletic.\nПовідомляється, що чинний чемпіон Англії одразу ж відхилив першу офіційну пропозицію мюнхенського клубу. У той же час гравець чітко дав Ліверпулю зрозуміти, що хоче піти.\nЙого контракт із \"червоними\" розраховано до кінця червня 2027 року. Раніше повідомлялося, що за Діаса вони хочуть отримати 70-80 млн євро.\nУ разі відходу Луїса Ліверпуль може поборотися за флангового нападника мадридського Реала Родріго. Станом на зараз колумбієць вважається важливою частиною планів клубу, про що було повідомлено зацікавлені в його переході сторони.\nЗа даними журналіста Флоріана Плеттенберга, гранд Бундесліги готує нову пропозицію. Із Баварією виконавець може підписати розрахований на чотири або п'ять років контракт.\nДіас приєднався до мерсісайдців у січні 2022 року з Порту за 37,5 млн фунтів стерлінгів, тоді як з урахуванням бонусів сума трансферу може зрости до 50 млн. На рахунку лівого вінгера 41 гол і 23 асисти в 148-ми матчах за \"червоних\" у всіх турнірах."
    },
    {
        "title": "Джордан Гендерсон — гравець Брентфорда",
        "image": "https://images.football.ua/i/news/630x373/559/559133.jpg",
        "text": "Опорний півзахисник Джордан Гендерсон після відходу з Аякса на правах вільного агента приєднався до Брентфорда, передає офіційний сайт \"бджіл\".\nКонтракт із 35-річним англійцем розраховано до кінця червня 2027-го. Новий для себе клуб гравець представлятиме у футболці з 6-м номером.\n\nДо Аякса Гендерсон виступав за саудівський Аль-Іттіфак, Ліверпуль, Сандерленд і Ковентрі Сіті. Також на його рахунку три гола та 11 асистів у 83-х матчах за збірну Англії.\nНагадаємо, раніше Брентфорд відпустив свого опорника до Арсеналу."
    },
    {
        "title": "Палмер — найкращий гравець КЧС-2025",
        "image": "https://images.football.ua/i/news/630x373/559/559044.jpg",
        "text": "Лондонський Челсі напередодні здобув перемогу над французьким Парі Сен-Жермен у фіналі Клубного чемпіонату світу-2025.\nЧелсі — ПСЖ 3:0 Відео голів та огляд матчу КЧС-2025\nЗа підсумком заключної гри турніру ФІФА визначила найкращим гравцем змагань атакувального півзахисника \"пенсіонерів\" Коула Палмера.\n23-річний англієць на своєму рахунку має дубль та гольовий пас у фінальній грі, а також він відзначався асистом проти лісабонської Бенфіки та голом у ворота бразильського Палмейраса в решті п’яти зустрічей КЧС-2025.\nНагадаємо, що раніше головний тренер Челсі Енцо Мареска прокоментував, зокрема, виступ свого підопічного."
    },
    {
        "title": "Мареска: Челсі виграв гру проти ПСЖ в перші 10 хвилин",
        "image": "https://images.football.ua/i/news/630x373/559/559043.jpg",
        "text": "Лондонський Челсі напередодні здобув перемогу над французьким Парі Сен-Жермен у фіналі Клубного чемпіонату світу-2025.\nЧелсі — ПСЖ 3:0 Відео голів та огляд матчу КЧС-2025\nПісля завершення гри головний тренер \"синіх\" Енцо Мареска прокоментував виступ власної команди.\n\"Це фантастика. Ми — клубні чемпіони чемпіонату світу, і ми цим дуже пишаємось. ПСЖ — найкраща команда у світі. Але це був наш найкращий виступ.\nПСЖ має трьох півзахисників, і двоє з них відповідали за Ріса Джеймса та Мойзеса Кайседо. Вітінья відповідав за Енцо. Ми подумали, що це хороший шанс використати простір із Коулом і Мало Гюсто на фланзі. Таким був наш план гри.\nЗрештою, ви можете вигадати план дій, але вам потрібно, щоб ваші гравці його виконали, і вони зробили це дуже добре.\nЯ думаю, що ми виграли гру в перші 10 хвилин, і ми приїхали сюди, щоб показати, що можемо здобути цю перемогу з максимальною повагою до суперника.\nЯ працюю щодня над собою, щоб удосконалюватись. Я намагаюсь навчатись. Кожне тренування і кожну гру я намагаюсь ставати краще. Це був фантастичний сезон. Я просто щасливий за гравців.\nКоли я приєднався до клубу, я сказав, що закоханий у команду, але ми сказали, що одного таланту недостатньо, і вам потрібен план гри та однакове мислення. Ми зробили це завдяки їм.\nМій посил до гравців був доволі чітким перед матчем. Ми виграли гру в перші 10 хвилин. Послання перед грою було: \"Дайте їм зрозуміти, що ми тут, щоб виграти\". Це задало тон грі.\nЦе змагання, чесно кажучи, і я сказав про це своїм гравцям, стане таким же важливим або навіть більш важливим, аніж Ліга чемпіонів для нас.\nКукурелья? Він буде душею сьогоднішньої команди. Я не хочу говорити про жодного гравця, але про Куку — хочу, він розумний гравець і один із головних персонажів у роздягальні. Він буде душею команди.\nГоли Палмера? Це ті ігри, де ми очікуємо на появу Коула у всій красі. Це великі ігри, великі моменти, і він знову показав, наскільки він у порядку\", — заявив італійський фахівець."
    },
    {
        "title": "Арсенал домовився про придбання Дьокереша за 63,5+10 млн євро — The Athletic",
        "image": "https://images.football.ua/i/news/630x373/559/559037.jpg",
        "text": "Лондонський Арсенал завершує придбання центрального нападника лісабонського Спортінга Віктора Дьокереша, передає видання The Athletic.\nПовідомляється, що за 27-річного шведа \"каноніри\" мають викласти 63,5+10 млн євро. Агент гравця відмовився від отримання комісійних, щоб посприяти якнайшвидшому укладенню угоди.\nКонтракт Дьокереша з Арсеналом буде розраховано до кінця червня 2030 року. Раніше Віктор не з'явився на передсезонний збір Спортінга, а президент клубу заявив, що зіркового бомбардира покарають за це.\nШвед поповнив склад \"левів\" у липні 2023 року. Тоді Ковентрі Сіті отримав за нього 24 млн євро (друге найдорожче придбання в історії лісабонців). На рахунку гравця 97 голів і 28 асистів у 102-х матчах за столичний клуб у всіх турнірах, а також 15+6 у 26-ти поєдинках за збірну Швеції.\nСвоїми результативними діями центрфорвард допоміг Спортінгу виграти чемпіонат (х2) і Кубок Португалії."
    },
    {
        "title": "Ньюкасл може перехопити Забарного у ПСЖ — ЗМІ",
        "image": "https://images.football.ua/i/news/630x373/559/559009.jpg",
        "text": "Переговори між англійським Борнмутом та французьким ПСЖ щодо трансферу українця Іллі Забарного зайшли в тупик. Про це повідомляє портал allezparis.fr.\nЗа інформацією джерела, керівництво паризького клубу не готове платити 75 млн. євро за 22-річного центрального захисника, яких вимагають англійці. Спортивний директор ПСЖ Луїш Каштру під час перемовин заявив, що \"ми не збираємося влаштовувати цінові війни за гравців\".\nЗазначається, що паузою у переговорах між парижанами та \"черріз\" хоче скористатися Ньюкасл. \"Сороки\" мріють про трансфер гравця збірної України ще з минулого літа і готові заплатити за Забарного зазначену Борнмутом суму.\nУ Ньюкаслі впевнені в шаленому потенціалі українця. Головний тренер \"сорок\" Едді Гау в захваті від центрбека збірної України.\nКонтракт гравця з \"вишнями\" розрахований до кінця червня 2029-го. Трансфермаркт оцінює його у 42 млн. євро.\nМинулого сезону Ілля Забарний відіграв за Борнмут 39 матчів та віддав одну результативну передачу."
    },
    {
        "title": "Ліверпуль може поборотися за Родріго в разі відходу Діаса",
        "image": "https://images.football.ua/i/news/630x373/558/558978.jpg",
        "text": "Зважаючи на можливий відхід лівого вінгера Луїса Діаса Ліверпуль зацікавився правим вінгером мадридського Реала Родріго, передає видання AS.\n\"Червоні\" приєдналися до переліку клубів, яким може знадобитися 24-річний бразилець. Раніше інтерес до нього приписували Арсеналу й Баварії.\nМадридський Реал у той же час ще не отримав жодної офіційної пропозиції щодо Родріго. Нещодавно фланговий нападник уп'яте поспіль не потрапив до стартового складу гранда, що довелося прокоментувати керманичу клубу Хабі Алонсо.\nНа рахунку бразильця 14 голів і 11 асистів у 54-х матчах за \"вершкових\" у всіх турнірах сезону-2024/25. Його контракт із мадридцями розраховано до кінця червня 2028 року, а порталом transfermarkt він оцінюється в 90 млн євро.\nПовідомляється, що перш ніж повноцінно вступити в боротьбу за Родріго, Ліверпулю потрібно вирішити питання майбутнього в клубі Діаса. За даними видання BILD, 28-річний колумбієць надає перевагу переходу до Баварії, а не Барселони, тоді як \"червоні\" хочуть отримати за виконавця 70-80 млн."
    },
    {
        "title": "Вінісіус вимагає від Реала підвищити йому зарплату у новому контракті — Скіра",
        "image": "https://images.football.ua/i/news/630x373/559/559113.jpg",
        "text": "Мадридський Реал та вінгер Вінісіус Жуніор все ще не можуть домовитися про деталі нового контракту. Про це повідомляє інсайдер Ніколо Скіра.\nЗа інформацією джерела, однією з причин є вимога 25-річного бразильця значно підвищити йому зарплату, яка зараз становить 15 млн євро за сезон.\nТакож наголошується, що у послугах вінгера, контракт якого закінчується у 2027 році, зацікавлені клуби із Саудівської Аравії та англійської Прем'єр-ліги.\nМинулого сезону Вінісіус провів 58 матчів, у яких забив 22 голи та віддав 19 гольових передач.\nРаніше повідомлялося, що Реал підписав Каррераса."
    },
    {
        "title": "Власники Бернлі придбали Еспаньйол",
        "image": "https://images.football.ua/i/news/630x373/559/559085.jpg",
        "text": "Компанія Velocity Sport Limited досягла угоди про покупку контрольного пакету акцій Еспаньйола. Про це повідомляє прес-служба клубу.\nАнглійська компанія також володіє Бернлі, який піднявся до АПЛ за підсумками сезону-2024/25.\nЗа даними Marca, сума угоди становила близько 200 мільйонів євро.\n\"Група RASTAR, найбільший акціонер Еспаньола, нещодавно досягла угоди з групою Velocity Sport Limited (VSL), що має англійське коріння, але також належить американським акціонерам, про входження до складу цієї холдингової компанії та участь у стратегічному альянсі, який виведе Еспаньйол на рівень Бернлі.\nТаким чином, і \"біло-блакитні\", і англійська команда, залишаючись незалежними, стануть частиною цієї інвестиційної групи, яка розширює свої інтереси, маючи один клуб у найвищому дивізіоні Ла Ліги, а інший у Прем'єр-лізі\", — сказано в заяві клубу.\nЗа підсумками минулого сезону Еспаньйол зміг зберегти прописку у Ла Лізі, фінішувавши на 14 місці."
    },
    {
        "title": "Барселона оголосила про підписання Бардагжі",
        "image": "https://images.football.ua/i/news/630x373/559/559061.png",
        "text": "Шведський нападник сирійського походження Руні Бардагжі має всі перспективи для того, щоб стати видатним гравцем у майбутньому.\nУ будь-якому випадку, саме так 19-річного виконавця презентували в данському Копенгагені, коли вели перемовини з каталонською Барселоною щодо трансферу цього футболіста.\n\"Блаугранас\" у підсумку повірили в потенціал футболіста та виклали за його перехід близько 2 млн євро.\nПри цьому Бардагжі буде позиціонуватись як гравець Барселони B, але поїде разом з основною командою до азійського турне, де намагатиметься переконати Ганса-Дітера Фліка в тому, що він гідний грати в \"старшій\" команді вже зараз.\nКонтракт підписано до 2029 року.\nУ минулому сезоні Бардагжі страждав від розриву хрестоподібної зв’язки, тож зіграв усього шість матчів (243 хвилини)."
    },
    {
        "title": "Реал готовий на продаж трьох гравців, включно з Луніним — MD",
        "image": "https://images.football.ua/i/news/630x373/559/559000.jpg",
        "text": "Мадридський Реал цього літа готує продаж трьох гравців основної команди серед яких є український воротар Андрій Лунін. Про це повідомляє El Mundo Deportivo.\nЗа інформацією джерела, окрім 26-річного українця, \"королівський\" клуб готовий розглянути пропозиції по Дані Себальйосу та Родріго, які не вписуються у проект головного тренера Хабі Алонсо.\nЗазначається, що Лунін дуже незадоволений відсутністю ігрової практики на Клубному чемпіонаті світу та вже повідомив своєму агенту Жорже Мендешу про бажання змінити клубну прописку під час цього трансферного вікна.\nУ сезоні 2024/25 Андрій Лунін провів за Реал 14 матчів, у 6 з яких залишив ворота \"сухими\", загалом пропустивши 19 голів.\nРаніше повідомлялося, що Лунін не хоче знову бути другим номером у Реалі."
    },
    {
        "title": "Реал Ов'єдо продовжив контракт із 40-річним Касорлою після повернення до Ла Ліги",
        "image": "https://images.football.ua/i/news/630x373/558/558975.jpg",
        "text": "Центральний півзахисник Санті Касорла оновив свою угоду з Реалом Ов'єдо, передає офіційний сайт клубу.\nДосвідчений гравець міг попрощатися з колективом Велько Пауновича на правах вільного агента, але сторони вирішили продовжити співпрацю. За рідний для нього клуб 40-річний іспанець виступатиме до завершення сезону-2025/26.\nДо Реала Ов'єдо Касорла повернувся в серпні 2023 року, безкоштовно залишивши катарський Ас-Садд. На рахунку Санті п'ять голів і дев'ять асистів за \"синіх\" у всіх турнірах.\nНагадаємо, результативний удар півзахисника допоміг їм повернутися до Ла Ліги після 24-х сезонів поза \"елітою\"."
    },
    {
        "title": "Модрич: Я завжди вболіватиму за Реал",
        "image": "https://images.football.ua/i/news/630x373/558/558849.jpg",
        "text": "Півзахисник збірної Хорватії Лука Модрич зворушливо попрощався із мадридським Реалом після Клубного чемпіонату світу-2025.\n\"Складно сказати, але почуття змішані. Незабутня, славна і переможна епоха закінчилася. Те, що я пережив, приносить мені ще більше радості. Спогади про все, чого я тут домігся, роблять мене дуже щасливим, навіть якщо все це позаду. У Реалі я виріс як гравець та як людина. Реал дав мені все як футболісту, і за це я вдячний все життя. Я завжди вболіватиму за Реал Мадрид.\nЦе був довгий, але незабутній шлях. У мене з'явився ще один дім далеко від рідного дому, адже Мадрид та Іспанія для мене як другий дім. Я дуже щасливий і впевнений, що згодом буду краще усвідомлювати, чого я досяг, тому що мені знадобиться час, щоб узагальнити всі емоції і все, чого я досяг тут.\nБачучи свою статистику, я почуваюся щасливим та гордим за те, чого я тут досяг. Бути гравцем, який виграв найбільше титулів у найкращому клубі в історії футболу, вражає. Але річ не тільки в цьому. Є й інші речі, наприклад, любов від вболівальників. Я завжди пам'ятаю про це, тому що це те, що ніхто не зможе в тебе забрати. Людей не обдуриш, і вони не любитимуть тебе тільки тому, що ти граєш за Реал, але любов, яке вони виявили до мене, вражає. Я ніколи не міг собі цього уявити.\nПрезидент Флорентіно Перес був дуже важливим для мене, насамперед тому, що він привів мене сюди. З того моменту він завжди виявляв до мене особливу прихильність, завжди ставився до мене дуже добре. Тепер я можу сказати: він ставився до мене по-іншому, мав особливу прихильність до мене. І, гадаю, він виявив її в моїй останній грі, бо я ніколи не бачив, щоб президент плакав. Коли я бачу ці кадри, розумію, що ця людина справді поважає тебе. Я буду вічно вдячний йому за все, що він зробив для мене та моєї родини.\nСкладно вибрати один момент із безлічі дорогоцінних миттєвостей, які я пережив тут, але я завжди виділяю і хочу пам'ятати Ла Десіму, бо саме там, можна сказати, все почалося. З неї почалося домінування останніх 12-13 років, яке було неймовірним: шість титулів Ліги чемпіонів за десять років. Я завжди згадую Ла Десіму, тому що це було вражаюче, і те, як ми її виграли, ідеально відображає суть Реала: ніколи не здаватися і вірити до кінця. Ми це зробили та довели у тому матчі. Я також запам'ятаю святкування на стадіоні Сібелес. Це було щось прекрасне і незабутнє для вболівальників Реала, бо число десять – особливе. Для мене це теж особлива цифра. Коли я згадую це святкування, я завжди посміхаюся.\nЯ ніколи не думав про те, яким би я хотів залишитись у пам'яті. Але клуб хоче, щоб мене запам'ятали. Як хорошу людину, перш за все. І як гравця, який завжди віддавав всього себе, який шанував усіх: суперників, партнерів по команді та вболівальників; як гравця, який завжди віддавав себе Реалу\", — наводить слова Модрича прес-служба \"вершкових\".\nРаніше стало відомо, що Модрич продовжить свою кар'єру у Мілані."
    },
    {
        "title": "Капітан Атлетіка Альварес відсторонений через позитивний допінг-тест",
        "image": "https://images.football.ua/i/news/630x373/558/558834.jpg",
        "text": "Захисник та капітан Атлетіка Єрай Альварес був відсторонений від футболу через позитивний допінг-тест. Про це повідомив сам футболіст у своїх соціальних мережах.\nПозитивний тест у футболіста взяли після матчу 1/2 фіналу Ліги Європи-2024/25 проти Манчестер Юнайтед у травні цього року.\nЗа словами 30-річного іспанця, заборонена речовина потрапила до його організму через ліки проти алопеції.\n\"Кілька тижнів тому мені повідомили, що мій допінг-тест, зданий після першого півфінального матчу Ліги Європи з Манчестер Юнайтед, виявився позитивним. Отримати подібну новину — це дуже важкий удар. Чесно кажучи, я не можу в це повірити, враховуючи, що ніколи у своєму житті я не вживав заборонених речовин.\nЗ того часу, як переміг свою хворобу, я роками лікувався від алопеції. Після вивчення ситуації ми встановили, що позитивний результат був отриманий через те, що я ненавмисно прийняв профілактичний засіб від випадання волосся, що містить заборонену речовину.\nДисциплінарний розгляд на даний момент перебуває на стадії розслідування і має конфіденційний характер, тому я тимчасово усунений і не маю права робити будь-які додаткові публічні заяви.\nХочу сказати всім вам, що мені дуже сумно через цю ситуацію, але за підтримки клубу я працюю над своїм захистом і впевнений, що зможу повернутися на поле якнайшвидше. Як тільки процес буде завершено, я надам всі необхідні пояснення.\nЯ хочу подякувати Атлетіку за їх підтримку, надану з самого початку, і висловити свою довіру правосуддю та спортивним організаціям\", — написав Альварес.\nВодночас прес-служба \"басків\" опублікувала заяву, підтвердивши цю інформацію.\n\"Атлетік шкодує про людську помилку Єрая і висловлює йому повну підтримку. Гравець опублікував повідомлення в соціальних мережах, в якому пояснив, що до позитивного результату під час перевірки УЄФА привела помилка, допущена під час лікування його алопеції.\nАтлетік повністю підтримує Єрая і висловлює абсолютну довіру органам, відповідальним за розгляд справи\", — сказано у заяві клубу.\nМинулого сезону Альварес провів 29 матчів, у яких забив два м'ячі. Загалом на рахунку Єрая 257 матчів за \"басків\" — це його єдиний клуб у кар'єрі — він забив п'ять голів та віддав чотири асисти."
    },
    {
        "title": "Італія трансферна. Літні переходи-2025",
        "image": "https://images.football.ua/i/news/630x373/558/558300.jpg",
        "text": "Всі переходи Серії А цього міжсезоння — в одному місці! Пропонуємо вам слідкувати за трансферами футболістів у рамках чемпіонату Італії в наведеній нижче таблиці.\nСкорочення:\nпо — повернення з оренди\n\nор — оренда\n\nва — вільний агент\n\nзк — завершив кар'єру\n\nбк — без клубу\nн — нападник\n\nп — півзахисник\n\nз — захисник\n\nв — воротар\nПримітка: суми вказані в таблиці у валюті євро (€) згідно з даними авторитетного порталу transfermarkt"
    },
    {
        "title": "Піолі — головний тренер Фіорентини",
        "image": "https://images.football.ua/i/news/630x373/558/558944.jpg",
        "text": "Італійський головний тренер Стефано Піолі ще за часи своєї кар’єри професійного футболіста чимало подорожував поміж клубами рідної країни.\nТим самим уже 59-річний фахівець займається й під час роботи в якості головного тренера, і лише заради грошей аравійського Ан-Насра восени минулого року він зробив невеличке виключення з правил.\nПроте Піолі звільнили наприкінці червня вже цього року, але надовго безробітнім він не залишився.\nФіорентина радо оголосило про початок другої каденції Стефано на посаді головного тренера, і вже третьої, якщо брати до уваги минуле керманича в якості футболіста.\nПіолі грав за Фіорентину шість років (1989 – 1995), а очолював — упродовж двох сезонів (2017 – 2019).\nКонтракт підписано до 2028 року. Зарплатня — 3 млн євро за сезон."
    },
    {
        "title": "Довбик залишиться в Ромі й отримає \"дев’ятку\"",
        "image": "https://images.football.ua/i/news/630x373/558/558939.jpg",
        "text": "Цього літа в італійській Ромі почалась чергова перебудова, оскільки клуб очолив фундаменталіст Джан П’єро Гасперіні.\nПісля цього майже кожен гравець у розташуванні \"вовків\" перебуває у стані невизначеності щодо власного майбутнього, адже клуб і досі спілкується з тренером щодо концепції складу на прийдешній сезон.\nДо переліку тих, чия доля в Римі не визначена, належить й український нападник Артем Довбик, за якого влітку минулого року заплатили 30,5 млн євро каталонській Жироні, а він відповів 17 голами та чотирма асистами в 45 матчах.\nТа чи пасує українець до ігрового стилю Гасперіні? Місцеві ЗМІ впевнені, що так.\nБа більше — є інформація зсередини Роми, що незабаром Довбик має отримати номер \"9\", замість нинішнього \"11\", на спині, який до цього належав англійцю Теммі Абрагаму."
    },
    {
        "title": "Матч Серії А Мілан — Комо може пройти в Австралії — ESPN",
        "image": "https://images.football.ua/i/news/630x373/558/558908.jpg",
        "text": "Матч 24-го туру італійської Серії А сезону-2025/26 між Міланом та Комо може відбутися на території Австралії. Про це повідомляє ESPN.\nЗа інформацією джерела, Італійська федерація футболу вже схвалила проведення цього матчу в австралійському місті Перт, 8-го лютого, 2026-го року."
    },
    {
        "title": "Шомуродов став гравцем Істанбул Башакшехір",
        "image": "https://images.football.ua/i/news/630x373/558/558839.jpg",
        "text": "Нападник Роми Ельдор Шомуродов офіційно перейшов до турецького Істанбул Башакшехір на умовах оренди.\nОрендна угода розрахована до літа 2026 року, а її вартість становить три мільйони євро. Турецький клуб також отримав опцію викупу гравця за 2,7 мільйона євро.\nМинулого сезону Шомуродов провів 37 матчів, у яких забив сім голів та віддав п'ять гольових передач.\nРаніше Бока Хуніорс оголосив про перехід Паредеса з Роми."
    },
    {
        "title": "Джеко перейшов у Фіорентину",
        "image": "https://images.football.ua/i/news/630x373/558/558790.jpg",
        "text": "Фіорентина на офіційному сайті оголосила про перехід нападника Едіна Джеко.\nБоснієць підписав річний контракт до 30 червня 2026 року з автоматичним продовженням до 30 червня 2027 року, якщо будуть виконані певні умови.\nУ минулому сезоні нападник провів 53 матчі за Фенербахче, забив 21 гол і віддав вісім результативних передач. Раніше він виступав за Вольфсбург, Манчестер Сіті, Рому та Інтер, в тому числі забив 369 голів і віддав 153 результативні передачі.\nУ його послужному списку — титул чемпіона Бундесліги, два титули Прем'єр-ліги, Кубок Англії, Кубок ліги, Суперкубок Англії, два Кубки Італії і два Суперкубки Італії.\nНа рахунку 39-річного форварда також 141 матч за збірну Боснії, в яких він забив 68 голів і віддав 29 результативних передач.\nРаніше повідомлялося, що Фіорентина готова збільшити зарплату Кіну."
    },
    {
        "title": "Чалханоглу залишиться в Інтері — Ді Марціо",
        "image": "https://images.football.ua/i/news/630x373/558/558753.jpg",
        "text": "Півзахисник міланського Інтера Хакан Чалханоглу наступний сезон проведе в своїй нинішній команді. Про це повідомляє журналіст Джанлука Ді Марціо.\nЗа інформацією джерела, 31-річний турок цього літа був дуже близький до переходу в стамбульський Галатасарай, погодивши умови особистого контракту з \"левами\", але в останній момент угода зірвалася.\nЗазначається, що \"нерадзуррі\" запросили за Чалханоглу 30 млн. євро. Така сума не влаштувала керівництво чемпіонів Туреччини і вони відмовилися від подальших перемовин.\nЧинна трудова угода гравця з міланським клубом розрахована до 30 червня 2027 року. Трансфермаркт оцінює його у 30 млн. євро.\nМинулого сезону Хакан Чалханоглу відіграв за Інтер 47 матчів, забив 11 голів та віддав 8 результативних передач.\nРаніше повідомлялося, що Галатасарай зробив офіційну пропозицію Інтеру щодо трансферу Чалханоглу."
    },
    {
        "title": "Ліон залишається в Лізі 1 — апеляція задоволена",
        "image": "https://images.football.ua/i/news/630x373/558/558724.jpg",
        "text": "Ліон зберіг місце в Лізі 1 після рішення Національної дирекції контролю та управління футбольних клубів Франції (DNCG), яка задовольнила апеляцію клубу. Про це повідомив офіційний сайт \"ткачів\".\nПадіння Ліона: як семиразового чемпіона Франції викинули з еліти\n\"Сьогоднішнє рішення є першим кроком до відновлення довіри до Ліона. Тепер ми можемо зосередити нашу увагу на спортивних цілях, повністю готуючись до наступного сезону\", — написано в повідомленні.\nРаніше повідомлялося, що Ліон буде понижений до Ліги 2 за порушення фінансової звітності. Пізніше клуб подав апеляцію на зазначене рішення. Команда посіла шосте місце в минулому сезоні Ліги 1."
    },
    {
        "title": "Обамеянг може повернутися в Марсель",
        "image": "https://images.football.ua/i/news/630x373/558/558720.jpg",
        "text": "Нападник П'єр-Емерік Обамеянг може повернутися в чемпіонат Франції. У послугах футболіста зацікавлений Марсель. Сторони вже контактують між собою, інформує видання Footmercato.\nВідзначається, що Обамеянг обговорює з Марселем перспективу повернення в клуб цього літа.\nЗараз 36-річний нападник виступає за клуб Аль-Кадісія з Саудівської Аравії.\nРаніше Обамеянг виступав за Челсі та Арсенал, Барселону, дортмундську Боруссію, Мілан і ряд інших європейських команд. \nРаніше повідомлялося, що Пайшан може стати новою зіркою Ліги 1."
    },
    {
        "title": "Захисник Боруссії Дортмунд перебрався до Страсбура",
        "image": "https://images.football.ua/i/news/630x373/558/558622.jpg",
        "text": "Центральний захисник Сумаїла Кулібалі попрощався з Боруссією Дортмунд і приєднався до Страсбура.\nНімеччина трансферна. Літні переходи\nОфіційний сайт клубу Ліги 1 передає, що контракт із 21-річним французом розраховано до кінця червня 2029-го. За даними журналіста Фабріціо Романо, сума трансферу склала 7.5+1 млн євро.\nСклад дортмундської Боруссії Кулібалі поповнив у липні 2021 року. Тоді він залишив ПСЖ на правах вільного агента. За \"чорно-жовтих\" Сумаїла провів усього два матчі в усіх турнірах.\nУ сезоні-2023/24 оборонець на правах оренди виступав за Антверпен (34 матчі), тоді як протягом минулої кампанії представляв Брест (16 матчів, один асист).\nНагадаємо, захисник Страсбура погодився перейти до Мілана."
    },
    {
        "title": "ПСЖ хоче підписати Родріго — ESPN",
        "image": "https://images.football.ua/i/news/630x373/558/558556.jpg",
        "text": "Вінгер мадридського Реала Родріго може продовжити свою кар'єру у французькій Лізі 1. Про це повідомляє ESPN Brasil.\nЗа інформацією джерела, керівництво паризького клубу вже зв'язалося з оточенням 24-річного бразильця, щоб дізнатися про можливість потенційного трансферу.\nРаніше була інформація, що гравцем цікавиться Ан-Насром, а керівництво \"вершкових\" готове відпустити гравця, якщо надійде правильна пропозиція.\nМинулого сезону Родріго провів 51 матч, у яких забив 14 голів та віддав десять гольових передач."
    },
    {
        "title": "Капітан Лілля Андре може поповнити склад Парижа",
        "image": "https://images.football.ua/i/news/630x373/558/558551.jpg",
        "text": "Півзахисник та капітан Лілля Бенжамен Андре незабаром стане гравцем Парижа. Про це повідомляє RMC Sport.\nЗа інформацією джерела, клуби продовжують переговори щодо трансферу 34-річного француза, контракт якого розрахований до літа 2026 року.\nПариж, у свою чергу, пропонує контракт на три роки, але сам футболіст поки не поспішає приймати рішення, розглядаючи інші варіанти продовження кар'єри.\nМинулого сезону Андре провів 45 матчів, у яких відзначився чотирма асистами.\nНагадаємо, у новому сезоні Париж виступатиме у французькій Лізі 1."
    },
    {
        "title": "Захисник Ланса Медіна став третім літнім новачком Марселя",
        "image": "https://images.football.ua/i/news/630x373/558/558209.jpg",
        "text": "Центральний захисник Факундо Медіна попрощався з Лансом і поповнив склад марсельського Олімпіка, передає офіційний сайт клубу.\nЗа даними ЗМІ, контракт із 26-річним аргентинцем розраховано до кінця червня 2030-го. Марсель орендував гравця за 2 млн євро, а вже перед початком сезону-2026/27 викупить його за 18 млн, тоді як ще 2 млн Ланс може отримати в якості бонусів.\n𝐅𝐚𝐜𝐮𝐧𝐝𝐨 𝐌𝐞𝐝𝐢𝐧𝐚 𝐚𝐯𝐞𝐜 𝐥𝐞 𝐏𝐞𝐮𝐩𝐥𝐞 𝐁𝐥𝐞𝐮&𝐁𝐥𝐚𝐧𝐜 🔵⚪️\n\nLe défenseur argentin 🇦🇷 rejoint l’Olympique de Marseille en provenance du RC Lens 🔥 pic.twitter.com/XuzEVR5PLA\n\"Криваво-золотих\" Медіна представляв із липня 2020 року. Тоді Тальєрес Кордоба отримав за нього 3.5 млн євро. На рахунку Факундо вісім голів і десять асистів у 165-ти матчах за Ланс у всіх турнірах.\nОборонець виступає й за збірну Аргентини. Загалом за національну команду він провів сім матчів.\nМедіна став третім літнім новачком колективу Роберто Де Дзербі. Раніше Марсель підписав вихованця Манчестер Юнайтед і гравця збірної Англії U-21."
    },
    {
        "title": "Фаті перебрався до Монако на правах оренди",
        "image": "https://images.football.ua/i/news/630x373/558/558104.png",
        "text": "22-річний нападник збірної Іспанії Ансу Фаті офіційно став гравцем Монако. Французький клуб орендував таланта з Барселони на сезон-2025/26 з правом викупу. \nОпція викупу для монегасків складає 11 мільйонів євро.\nФаті дебютував за Барсу ще у 16-річному віці, встановив кілька вікових рекордів у Ла Лізі та Лізі чемпіонів, але через серйозні травми його злет був призупинений. Сезон-2023/24 він провів в англійському Брайтоні (чотири голи, один асист).\nРаніше повідомлялося, що Барселона хоче підписати Альвареса на заміну Левандовські."
    },
    {
        "title": "Баєр оголосив про підписання півзахисника ПСВ",
        "image": "https://images.football.ua/i/news/630x373/558/558933.jpg",
        "text": "Після відходу німецького атакувального півзахисника Флоріана Вірца до англійського Ліверпуля під час поточного трансферного вікна, леверкузенський Баєр почав пошуки гравця йому на заміну.\nЧи стане американський атакувальний півзахисник Малік Тілльман тим самим, кого шукає Ерік тен Гаг? Можливо.\nПринаймні, \"фармацевти\" погодились спробувати й заплатили за це 35 млн євро, які були прописані в якості клаусули гравця в контракті з нідерландським ПСВ.\n23-річний виконавець підписав контракт до 2030 року.\nТілльман у минулому сезоні провів 34 матчі, забив 16 голів та віддав п’ять гольових передач."
    },
    {
        "title": "Штутгарт оголосив про перехід молодого півзахисника Црвени Звезди",
        "image": "https://images.football.ua/i/news/630x373/558/558624.jpg",
        "text": "Штутгарт на своєму офіційному сайті оголосив про підписання контракту з півзахисником Црвени Звезди Лазаром Йовановичем.\nУгода з 18-річним сербом розрахована до літа 2029 року, а сума трансферу за даними ЗМІ склала близько п'яти мільйонів євро.\nЙованович є вихованцем Црвени Звезди. Минулого сезону він провів 25 матчів, у яких забив шість голів та віддав шість асистів.\nРаніше повідомлялося, що Баварія не готова запропонувати за Вольтемаде 80-100 млн."
    },
    {
        "title": "25-й кадр: яким Томаса Мюллера запам’ятають вболівальники Баварії",
        "image": "https://images.football.ua/i/news/630x373/558/558540.jpg",
        "text": "\"Якщо Мессі — чарівник, то Томас — циліндр. Ніколи не знаєш, який сюрприз вийде\", — так описав його колишній тренер збірної Німеччини Йоахім Лев.\nАтланта, 5 липня 2025 року. Чвертьфінал клубного чемпіонату світу. ПСЖ проти Баварії. На таймері 80 хвилина матчу. Венсан Компані випускає на поле Томаса Мюллера замість Кінгслі Комана. Момент історичний, бо це останній вихід Мюллера на поле у футболці мюнхенського клубу. Клубу, якому німецький півзахисник 25 років своєї кар’єри…\nЦифра 25 взагалі у цій історії невипадкова. Мюллер все життя грав за Баварію під цим номером і стільки ж років. З них 16 років – у складі першої команди. Якщо промотати в пам’яті історію Баварії за цей період, то обличчя Мюллера точно пройде 25-м кадром. Він став не просто обличчям клубу, а й повноцінним символом команди з Альянц-Арени.\n\nМагія чисел спостерігається і в кількості чемпіонських титулів, які Мюллер виграв із Баварією – їх 13. Під цим номером Томас грав вже за збірну Німеччини. Серед інших звитяг атакувального півзахисника більше немає нумерологічних цікавинок, але оцініть красу його кар’єри у Баварії: 2 Ліги чемпіонів, 2 клубних чемпіонати світу, 2 Суперкубка УЄФА, 13 чемпіонатів Німеччини, 6 Кубків та 8 Суперкубків країни. Загалом – 33 титули лише у Баварії. Але окрім успіхів, кар’єра Томаса Мюллера у Баварії налічувала чимало цікавих історій. Про найяскравіші з них і піде мова нижче.\nТомас Мюллер – людина баварської крові. Він народився у містечку Вайльхайм-ін-Обербайерн. Дитинство майбутньої зірки світового футболу проходило у селі Пель, яке налічувало лише 2500 осіб населення. Утім, не можна сказати, що родина Томаса була бідною: батько працював на заводі BMW, тому тут не буде історій про виживання у складних умовах. \nОскільки Томас та його молодший брат Саймон обожнювали футбол (а як інакше у Німеччині?!), батьки віддали їх до місцевої школи футбольного клубу Пель. Це знову ж таки до розмови про аграрні клуби: можна скільки завгодно сміятися з Кудрівки, Інгульця чи Колоса, але на прикладі Мюллера можна переконатися, що сільський футбол цілком може відкрити світу футболіста топ-рівня. У Пелі Томас грав до 10 років і після успішних виступів там потрапив в поле зору скаутів Баварії.\nЦікаво, чи були в житті Мюллера люди, які дражнили його за сільське походження? І що трапилося з їхніми обличчями, наприклад, у 2014 році, коли Томас став чемпіоном світу?\n\nТакий позивний Томас Мюллер отримав за свою здібність багато говорити та жартувати під час тренувань та матчів. У 2018 році на офіційному сайті УЄФА вийшов цілий матеріал, присвячений Мюллеру. У ньому згадувалося про це прізвисько Томаса і навіть наводилися яскраві афоризми, які німецький футболіст промовив свого часу. \"Футболісти не вміють думати далі вчорашнього дня\",  – хіба це не геніально?\nЩе одне прізвисько, яке закріпилося за Мюллером – \"Раумдойтер\". В перекладі з німецької це означає \"шукач простору\". І дійсно: якщо прослідкувати за голами Мюллера, то більшість з них він забивав просто опинившись в потрібному місці у потрібний час. \"Якби рахувалися виключно красиві голи, їх у мене назбиралося б небагато\", – наводить слова Мюллера прес-служба УЄФА.\nУ Мюллера – практично бездоганна репутація. І це попри те, що він сам стверджує, що частіше прислухався до себе, аніж до тренерів. Але чи не єдиний гучний скандал, у який потрапив Мюллер, носив зоозахисний характер. У лютому 2022 року зоозахисні організації розкритикували його за продаж сперми його коня. Річ у тім, що дружина Мюллера Ліза є професійною наїзницею і її захоплення кінним спортом підтримав і сам футболіст. Разом подружжя володіє стайнею Gut Wettlkam. \n\nСуть історії проста, як стиль гри луганської Зорі в нульові роки: компанія подружжя Мюллерів оголосила про продаж замороженої сперми коня на ім'я Д'Аві. Річ у тім, що скакун зазнав травми напередодні сезону спарювання: Д'Аві під час пробної спроби послизнувся і впав на бік. Внаслідок цього, Мюллери були змушені в десять разів знизити ціну на насіннєву рідину коня – замість 2000 євро лише 200. Це обурило зоозахисну організацію РЕТА, чиї представники у коментарях німецьким ЗМІ зробили наступну заяву.\n\"Це жорстоко, що так звані любителі коней змушують тварин, які перебувають під їхньою опікою, займатися неприродним сексом, щоб отримати від них якнайбільше прибутку. Травми, які Д'аві отримав під наглядом Лізи та Томаса Мюллерів, могли бути попереджені\", – заявила тоді представниця організації Яна Хогер. \nДо речі, Мюллер став успішним і в кінному бізнесі. Один із його вихованців, кінь на прізвисько Checker, допоміг Німеччині виграти олімпійське золото на минулорічній Олімпіаді у Парижі. Під орудою наїзника Крістіана Кулука він став найкращим в індивідуальній дисципліні. \nУ матчі із ПСЖ на клубному ЧС жахливої травми зазнав Джамал Мусіала. Але цікаво, що його та Мюллера поєднує одна історія, яка трапилася кілька років тому. \nГравці Баварії взяли участь у традиційній фотосесії з пивом наприкінці серпня 2022 року. Мюллер вирішив навчити тоді ще 19-річного Мусіалу, як правильно відкривати пляшку пива, якщо у тебе немає спеціального пристрою, а під рукою лише ще одна пляшка (погодьтеся, архіважливий скілл у житті!). З першої спроби Мусіала свій шанс не реалізував, але Мюллер на досвіді розповів молодому колезі, на чому стоїть світ.\n😉 Thomas Müller delivers assists on and off the pitch for Bayern Munich. pic.twitter.com/LbIkksgsyi\nУ людей мого покоління 13-й номер збірної Німеччини тривалий час асоціювався із Міхаелем Баллаком. І якщо напружити пам’ять, то не факт, що ви згадаєте, коли саме 13-ка Бундестім плавно перейшла до Мюллера. А сталося це в акурат перед чемпіонатом світу-2010. Тоді Баллак виступав за Челсі і у фіналі Кубка Англії проти Портсмута Міхаель зазнав ушкодження, яке змусило його пропустити мундіаль в ПАР. Мюллер на той момент встиг зіграти лише один матч за національну збірну. І у червні 2010, в контрольному матчі проти Боснії та Герцеговини, Томас вийшов на поле під 13-м номером і навіть віддав гольову передачу на Бастіана Швайнштайгера. Той матч німці виграли 3:1. І хто скаже, що 13-й номер для Мюллера не фартовий?\nНа тому чемпіонаті світу Мюллер просто сяяв: він забивав у ворота Австралії, двічі – у ворота англійців, і ще по разу – Аргентині та Уругваю (в матчі за бронзу). Тоді стало зрозуміло дві речі: те, що у збірної Німеччини з’явився новий герой і те, що Міхаель Баллак, скоріше за все, вже віджив своє у Бундестім.\n\nДо речі, Томас Мюллер пояснював свій вибір 13-го номера зовсім не бажанням підсидіти Баллака. Він обрав цю цифру, бо його тезка за прізвищем Герд Мюллер у 1970 році виграв золоту бутсу чемпіонату світу. Чотири десятиліття по тому це ж досягнення підкорилося і Томасу: в ПАР він забив 5 м’ячів. До речі, стільки ж разів герой цього матеріалу відзначився і на ЧС-2014. Тоді він тричі уразив ворота Португалії, а ще по разу дісталося США та Бразилії.\nВосени 2022 року Томас Мюллер спокійно собі грав у матчі Ліги чемпіонів проти Барселони. Поки його партнери оформлювали важливу перемогу (2:0), в цей час будинок Томаса у містечку Веттлкам грабували невідомі. \nВидання BILD писало, що грабіжники винесли гроші готівкою, ювелірні вироби та цінні речі. Загалом – добра на суму у 500 тисяч євро. Тоді писали, що коли приїхав перший поліцейський патруль, двоє зловмисників тікали з місця злочину полями. Цікаво, що того ж вечора Мюллеру виповнилося 33 роки…\nМає власний YouTube-канал\nНе футболом єдиним: Томас Мюллер ще той блогер! Він має YouTube-канал на 680 тисяч підписників, але підписників бавить контентом не часто. Контент різноманітний: як розважальний, так і невеликі інтерв’ю. Деякі відео збирають лише 10 тисяч переглядів, а деякі – 1,7 мільйона. Наприклад, в останньому відео, яке опубліковано 23 травня цього року, Мюллер змагається із Матсом Хуммельсом у грі Корнхолл."
    },
    {
        "title": "Мусіала може пропустити до 5 місяців внаслідок жорсткого зіткнення з Доннаруммою",
        "image": "https://images.football.ua/i/news/630x373/558/558439.jpg",
        "text": "Атакувальний півзахисник Баварії Джамал Мусіала в матчі проти ПСЖ (0:2) у чвертьфіналі плей-оф Клубного чемпіонату світу-2025 зламав ліву малогомілкову кістку й пошкодив кілька зв'язок, передає видання BILD.\nНаприкінці першого тайму протистояння 22-річний німець жорстко зіткнувся з голкіпером Джанлуїджі Доннаруммою, що призвело до жахливої травми. Повідомляється, що через неї талант мюнхенського клубу може пропустити 4-5 місяців.\nДопис, поширений Football.ua (@football.ua.ua)\nУ сезоні-2024/25 Мусіала відзначився 21-м голом і вісьмома асистами в 44-х матчах усіх турнірів. Цього ж року Джамал пропустив вісім поєдинків через пошкодження задньої поверхні стегна.\nНагадаємо, матч проти ПСЖ був останнім у футболці \"ротен\" для Томаса Мюллера."
    },
    {
        "title": "Лейпциг підписав захисника Кельна",
        "image": "https://images.football.ua/i/news/630x373/558/558264.jpg",
        "text": "Лейпциг на своєму офіційному сайті оголосив про підписання контракту із захисником Кельна Максом Фінграфом.\nУгода з 21-річним німцем розрахована до літа 2030 року.\nЗа інформацією ЗМІ, сума трансферу становила близько чотирьох мільйонів євро плюс бонуси.\nФінграф виступав за \"козлів\" із січня 2021 року. Минулого сезону він провів 16 матчів без результативних дій.\nРаніше повідомлялося, що Баварія та Ліверпуль цікавляться захисником Лейпцига."
    },
    {
        "title": "Баварія зацікавлена в придбанні Маркуса Рашфорда",
        "image": "https://images.football.ua/i/news/630x373/558/558094.jpg",
        "text": "Баварія активно вивчає можливість підписання англійського нападника Маркуса Рашфорда. Успішні виступи футболіста у складі Астон Вілли справили враження на керівництво німецького гранда, повідомляє Bild.\nРашфорд цінується за свою універсальність — він однаково ефективний як на позиції лівого вінгера, так і центрального форварда. За наявною інформацією, Манчестер Юнайтед готовий розглянути пропозиції щодо трансферу гравця за суму близько 45 мільйонів євро.\nНаразі переговори знаходяться на стадії збору даних, і подальші кроки залежатимуть від домовленостей між клубами.\nНагадаємо, що у лютому цього року Рашфорд перейшов в Астон Віллу на правах оренди, де провів 17 матчів, забивши чотири голи та оформивши шість асистів. Його контракт з Манчестер Юнайтед діє до літа 2028 року."
    },
    {
        "title": "Малік Тілльман переходить до Баєра Леверкузен — Романо",
        "image": "https://images.football.ua/i/news/630x373/558/558050.jpg",
        "text": "Атакуючий півзахисник ПСВ Малік Тілльман найближчим часом стане гравцем Баєра Леверкузен.\nЯк повідомляє журналіст Фабріціо Романо, усна домовленість між клубами вже досягнута, і сторони готуються до фіналізації угоди.\nПовний пакет трансферу оцінюється у суму близько 35-40 мільйонів євро. З самим 23-річним гравцем також узгоджено довгостроковий контракт.\nЗазначається, що мюнхенська Баварія має опцію зворотного викупу, однак наразі Баєр вважає угоду фактично завершеною.\nУ сезоні-2024/25 універсальний американський півзахисник зіграв 34 матчі, забив 16 голів та віддав 5 асистів."
    }
]