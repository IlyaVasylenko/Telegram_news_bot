[
    {
        "title": "Манчестер Сіті — Фулгем. Анонс і прогноз на матч АПЛ 11.02.2026",
        "image": "https://images.football.ua/i/news/630x373/573/573199.jpg",
        "text": "У 26-му турі англійської Прем’єр-ліги Манчестер Сіті прийматиме Фулгем — матч, який може суттєво вплинути на перебіг чемпіонських перегонів і водночас на боротьбу за єврокубкові місця. Після драматичної перемоги на Енфілді команда Пепа Гвардіоли повертається на Етіхад із чіткою метою — скоротити відставання від лідера та посилити тиск на Арсенал.\nСЕРЕДА, 11 ЛЮТОГО, 21:30 ▪️ ЕТІХАД СТЕДІУМ, МАНЧЕСТЕР ▪️ ГОЛОВНИЙ АРБІТР — ПОЛ ТІРНІ ▪️ ПРЯМА ТРАНСЛЯЦІЯ НА SETANTA SPORTS\nПеремога на вихідних над Ліверпулем у надважливому матчі стала для Манчестер Сіті не просто трьома очками, а справжнім психологічним імпульсом. Програючи по ходу матчу, \"містяни\" зуміли вирвати перемогу завдяки голам Бернарду Сілви та Ерлінга Голанда наприкінці зустрічі, нагадавши всім, що їх не варто списувати з чемпіонських перегонів (жартів про суддівство тут не буде). \n\nНа власному полі команда Гвардіоли виглядає особливо переконливо: серія без поразок, стабільна результативність і вміння контролювати темп гри. Сіті в середньому забиває понад два м’ячі за матч у чемпіонаті, пропускаючи менше одного — баланс, який робить господарів фаворитом практично в кожному домашньому поєдинку. Повернення Рубена Діаша після паузи має додати надійності обороні, де стабільно виглядає новачок команди Марк Геї.\nФулгем під керівництвом Марку Сілви продовжує залишатися командою з чітким ігровим обличчям і реальними амбіціями поборотися за єврокубки. Втім, останні результати не додають оптимізму: три поразки в чотирьох матчах, серед яких і нещодавній невдалий візит до Манчестера, оголили проблеми в обороні, особливо в гостьових іграх.\n\nПри цьому \"дачники\" здатні створювати загрозу будь-якому супернику. Гаррі Вілсон залишається ключовою фігурою в атаці, Рауль Хіменес стабільно знаходить свої моменти, а Самуель Чуквуезе вже довів, що вміє карати Манчестер Сіті за найменші помилки. Інтриги додає й можливий вихід на поле Оскара Бобба — колишнього гравця академії \"містян\", який нещодавно приєднався до лондонського клубу. У першому колі команди влаштували справжнє шоу 5:4, яке буде дуже важко переплюнути, але інтересу до цього протистояння через це не меншає.\nЗа версією букмекерів, сьогодні більше шансів на успіх мають підопічні Пепа Гвардіоли. Так, на перемогу Манчестер Сіті в основний час пропонується коефіцієнт 1.35, тоді як потенційний успіх Фулгема оцінюється показником 7.50. Ймовірність нічийного результату представлена ​​коефіцієнтом 5.33. \nМАНЧЕСТЕР СІТІ : Доннарумма — Нунеш, Діаш, Геї, Аїт-Нурі — Родрі — Семеньйо, Бернарду, О’Райлі — Голанд, Мармуш\nФУЛГЕМ : Лено — Кастань, Андерсен, Куенка, Сессеньйон — Івобі, Берге — Вілсон, Сміт-Роу, Чуквуезе — Хіменес"
    },
    {
        "title": "Манчестер Юнайтед урятував себе від поразки Вест Гему, а свого фананта — від перукаря",
        "image": "https://images.football.ua/i/news/630x373/573/573281.jpg",
        "text": "Футбол уже давно вийшов на якийсь галактичний рівень у контексті соціальних мереж, і тому від матчу двадцять шостого туру англійської Прем’єр-ліги поміж лондонським Вест Гемом та Манчестер Юнайтед уболівальники очікували не стільки видовища безпосередньо на футбольному полі, скільки фінальної крапки в одному дуже давньому парі одного фаната. Френк Айлетт підтримує \"Червоних дияволів\", які втім не надто квапляться відповідати позитивними результатами, і 5 жовтня 2024 року вболівальник узяв до рук машинку для стрижки, і збрив власне волосся на голові.\nА от наступного разу він це обіцяв зробити вже тоді, коли улюблена команда зможе перемогти в чемпіонаті п’ять матчів поспіль. Відтоді минуло 493 дні. І ось, Манчестер Сіті (2:0), Арсенал (3:2), Фулгем (3:2), Тоттенгем (2:0), і Манчестер Юнайтед перебував за крок до виконання заповітної умови. Здавалося б, що могло піти не так у грі проти \"молотобійців\", які тривалий час перебувають у зоні вильоту, хоча й останнім часом почали піднімати голову під орудою Нуну Ешпіріту Санту.\nІ в підсумку на полі Олімпійського стадіону Лондона \"молотобійці\" таки вставили палки в колеса суперникам. Важкою ця гра для команди Майкла Карріка була від самого початку, коли господарям удалось зусиллями Боуена та Саммервілла перші гольові моменти. Після цього гра тривалий час тривала в центрі поля, і лише наприкінці першого тайму Манчестер Юнайтед наважився на випад до лівого флангу штрафного з ударом Діалло повз ближню стійку.\nТак справа далеко не піде. Тим паче, що на початку другого тайму Вест Гему вдалось відкрити рахунок. На 50 хвилині Діуф передачею з власної половини запустив м’яч на правий фланг, де Боуен та Соучек довели контратаку до прострілу на ближню стійку, який завершив чеський півзахисник. І тут уже було не до жартів — гості до цього не створили жодного фундаменту для вирівнювання стану справ на табло.\nПри цьому команда Карріка максимально просто намагалась спрямовувати м’яч до чужого штрафного, що не приносило їй особливих дивідендів, окрім моменту з голом Каземіро з подачі Мейну з правого флангу на 63 хвилині, який не зарахували через офсайд. Наступного такого епізоду довелось чекати аж до компенсованого часу, коли Мбемо знайшов передачею Шешка на ближній стійці, і той у дотик вколотив м’яч у сітку. Якщо б до цього Зіркзе зробив те саме, але в дальній кут, у схожій ситуації, то можна було б і до перукаря сходити.\nУ наступному турі лондонський Вест Гем прийматиме Борнмут, тоді як Манчестер Юнайтед гостюватиме в Евертона.\n\r\nВест Гем — Манчестер Юнайтед 1:1\nГоли: Соучек, 50 — Шешко, 90+6\nВест Гем: Германсен — Ван-Біссака, Дісасі, Мавропанос, Діуф (Магасса, 80) — Магасса,— Боуен (Вокер-Пітерс, 90), Соучек (Боуен, 50), Поттс (Скарлз, 80), Саммервіллл (Траоре, 89) — М. Фернандеш — Кастельянос (Вілсон, 69).\nМанчестер Юнайтед: Ламменс — Далот (Зіркзе, 82), Магвайр (Йоро, 68), Л. Мартінес, Шоу — Мейну, Каземіро — Діалло, Б. Фернандеш, Кунья (Шешко, 68) — Мбемо.\n\nПопередження: М. Фернандеш — Далот"
    },
    {
        "title": "Тухель та Гау можуть обмінятися робочими місцями після чемпіонату світу-2026",
        "image": "https://images.football.ua/i/news/630x373/573/573270.jpg",
        "text": "Головний тренер Ньюкасла Едді Гау, який очолив команду в листопаді 2021 року, може залишити клуб уже влітку 2026 року.\nЯк повідомляє ESPN, нинішня кампанія стала першою за час його роботи, коли серед уболівальників з’явилося відчутне невдоволення результатами.\nПід керівництвом Гау Ньюкасл досяг значного прогресу: клуб уперше за 70 років виграв внутрішній трофей, здобувши Кубок англійської ліги минулого сезону, а також двічі кваліфікувався до Ліги чемпіонів. Проте цього сезону команда втратила стабільність, а розвиток клубу після придбання Саудівським суверенним фондом у 2021 році фактично призупинився.\nДодатковим фактором напруги стали проблеми на трансферному ринку. Обмеження та невдалі угоди неодноразово ускладнювали роботу тренера й гальмували підсилення складу, що, за інформацією джерела, серйозно дратувало Гау.\nСитуацію може змінити й можливе звільнення посади головного тренера збірної Англії після завершення контракту Томаса Тухеля, який діє до кінця чемпіонату світу. У такому разі, як зазначає джерело, цілком імовірним виглядає \"природне розставання\" між Ньюкаслом і Гау влітку, а сам фахівець може очолити національну команду.\nНайбільш імовірний сценарій, за версією ESPN, — відхід Едді Гау до збірної Англії, тоді як Ньюкасл розгляне кандидатуру Томаса Тухеля на заміну."
    },
    {
        "title": "Челсі — Лідс Юнайтед. Анонс і прогноз на матч АПЛ 10.02.2026",
        "image": "https://images.football.ua/i/news/630x373/573/573178.jpg",
        "text": "У рамках 26-го туру англійської Прем’єр-ліги Челсі на власному полі прийматиме Лідс Юнайтед. Лондонці ведуть напружену боротьбу за місце в топ-4, тоді як гості з Йоркширу прагнуть остаточно відірватися від зони вильоту. \nВІВТОРОК, 10 ЛЮТОГО, 21:30 ▪️ СТЕМФОРД БРІДЖ, ЛОНДОН ▪️ ГОЛОВНИЙ АРБІТР — РОБЕРТ ДЖОНС ▪️ ПРЯМА ТРАНСЛЯЦІЯ НА SETANTA SPORTS\nПісля призначення Ліама Росеньйора Челсі помітно додав у стабільності та результатах. \"Сині\" виграли всі чотири матчі Прем’єр-ліги під керівництвом нового наставника, залишивши позаду серію з п’яти поєдинків без перемог. Успіхи в лондонських дербі та впевнена перемога над Вулвергемптоном (3:1) із історичним хет-триком Коула Палмера стали яскравими маркерами прогресу команди.\n\nНаразі Челсі посідає п’яте місце в турнірній таблиці, лише на один бал відстаючи від зони Ліги чемпіонів. Домашня перемога може не лише зміцнити позиції клубу в чемпіонських перегонах за топ-4, а й зробити Росеньйора першим тренером Челсі з часів Мауріціо Саррі, який виграє три стартові домашні матчі АПЛ. Водночас лондонців насторожує невдала статистика матчів серед тижня та поразка від Лідса в першому колі.\nЛідс підходить до матчу в хорошому настрої після перемоги над Ноттінгем Форест (3:1), у якій команда вирішила долю зустрічі вже в першому таймі. Підопічні Даніеля Фарке демонструють прогрес у другій частині сезону, зазнавши лише двох поразок у дванадцяти останніх турах, що дозволило їм піднятися на 16-ту сходинку.\n\nПопри це, виїзна форма \"павичів\" залишається серйозною проблемою — лише одна перемога на виїзді в поточному сезоні АПЛ. Поїздки на Стемфорд Брідж також історично складаються для Лідса невдало: сім матчів без перемог, з яких шість — поразки. Утім, спогади про грудневу перемогу над Челсі можуть додати гостям упевненості напередодні сьогоднішньої гри.\nЗа версією букмекерів, сьогодні більше шансів на успіх мають підопічні Ліама Росеньйора. Так, на перемогу Челсі в основний час пропонується коефіцієнт 1.58, тоді як потенційний успіх Лідс Юнайтед оцінюється показником 5.75. Ймовірність нічийного результату представлена ​​коефіцієнтом 4.25. \nЧЕЛСІ : Санчес — Гюсто, Фофана, Чалоба, Кукурелья — Кайседо, Енцо — Естеван, Палмер, Нету — Жуан Педро\nЛІДС ЮНАЙТЕД : Дарлоу — Родон, Стрейк, Джастін — Богл, Ааронсон, Ампаду, Груєв, Гудмундссон — Калверт-Льюїн, Окафор"
    },
    {
        "title": "Тоттенгем — Ньюкасл Юнайтед. Анонс і прогноз на матч АПЛ 10.02.2026",
        "image": "https://images.football.ua/i/news/630x373/573/573168.jpg",
        "text": "Матч 26-го туру АПЛ між Тоттенгемом та Ньюкаслом має всі шанси стати одним із ключових поєдинків тижня у нижній частині турнірної таблиці. Обидві команди переживають складний відрізок сезону, перебувають під серйозним тиском і підходять до очної зустрічі з однаковою метою — зупинити падіння та повернути віру у власні сили.\nВІВТОРОК, 10 ЛЮТОГО, 21:30 ▪️ ТОТТЕНГЕМ ГОТСПУР СТЕДІУМ, ЛОНДОН ▪️ ГОЛОВНИЙ АРБІТР — ЕНТОНІ ТЕЙЛОР ▪️ ПРЯМА ТРАНСЛЯЦІЯ НА SETANTA SPORTS\nДля Тоттенгема сезон-2025/26 у Прем’єр-лізі складається вкрай непросто. Поразка з рахунком 0:2 від Манчестер Юнайтед у минулому турі перервала чотириматчеву безпрограшну серію, але водночас стала вже десятою для команди Томаса Франка в чемпіонаті. Вилучення Крістіана Ромеро ще в першому таймі лише підкреслило глибину проблем, з якими стикаються лондонці — як у плані дисципліни, так і в організації гри в обороні.\n\nДомашня форма \"шпор\" також не додає оптимізму: лише одна перемога в одинадцяти останніх матчах АПЛ на рідному стадіоні. Команда з Північного Лондона регулярно пропускає щонайменше два м’ячі, а кадрова ситуація в захисті залишається критичною. Тоттенгем поступово наближається до небезпечної зони, маючи лише шість очок запасу над трійкою аутсайдерів, і будь-яка нова втрата балів може загострити ситуацію до межі. Не тільки в турнірному плані, а й щодо майбутнього Томаса Франка на посаді головного тренера \"шпор\".\nНьюкасл також підходить до матчу не в найкращому психологічному стані. Поразка з рахунком 2:3 від Брентфорда стала третьою поспіль у Прем’єр-лізі та п’ятою грою без перемог у всіх турнірах. Команда Едді Гау регулярно втрачає очки з виграшних позицій і вже втратила 19 балів після того, як першою відкривала рахунок у матчах сезону.\n\nГоловною проблемою \"сорок\" залишаються виїзні матчі. У поточному чемпіонаті Ньюкасл лише двічі на виїзді забивав більше одного гола, а оборона часто не витримує інтенсивного тиску. Водночас статистика очних зустрічей додає оптимізму: Ньюкасл виграв п’ять із семи останніх матчів АПЛ проти Тоттенгема та традиційно залишається для лондонців вкрай незручним суперником.\nЗа версією букмекерів, сьогодні трохи більше шансів на успіх мають підопічні Едді Гау. Так, на перемогу Ньюкасла в основний час пропонується коефіцієнт 2.50, тоді як потенційний успіх Тоттенгема оцінюється показником 2.90. Ймовірність нічийного результату представлена ​​коефіцієнтом 3.40. \nТОТТЕНГЕМ : Вікаріо — Грей, Дрегушін, ван де Вен, Соуза — Сарр, Палінья, Галлагер — Сімонс, Соланке, Коло Муані\nНЬЮКАСЛ ЮНАЙТЕД : Поуп — Тріпп’єр, Тіав, Ботман, Голл — Тоналі, Бруно, Ремзі — Еланга, Вольтемаде, Барнс"
    },
    {
        "title": "Ліверпуль — Манчестер Сіті 1:2 Відео голів та огляд матчу 08.02.2026",
        "image": "https://images.football.ua/i/news/630x373/573/573174.jpg",
        "text": "Манчестер Сіті у матчі 25 туру англійської Прем'єр-ліги здобув перемогу над Ліверпулем на полі суперників (2:1).\nКоманда Хосепа Гвардіоли переважала суперників у першому таймі, але власні моменти не використала, а вже поперерві \"червоні\" перевернули гру на власну користь.\nЗрештою колектив Арне Слота відкрив рахунок розкішним штрафним від Собослаї, але ця перевага протрималась лише 10 хвилин, після чого \"містяни\" дотиснули суперника в божевільному компенсованому часі.\n\nЛіверпуль — Манчестер Сіті 1:2\nГоли: Собослаї, 74 — Сілва, 84, Голанд, 90+3 (пен.)\nЛіверпуль: Аліссон — Собослаї, Конате, ван Дейк, Керкез (К'єза, 90+4) — Мак Аллістер, Гравенберх — Салах, Вірц, Гакпо (Джонс, 85) — Екітіке.\nМанчестер Сіті: Доннарумма — Нунес, Хусанов (Діаш, 61), Геї, Аїт-Нурі — Сілва, Родрі, О’Райлі — Семеньйо (Аке, 90+4), Голанд, Мармуш (Шеркі, 61).\nПопередження: ван Дейк, Аліссон — Мармуш, Геї, Голанд, Сілва\nНа 90+13-й хвилині був вилучений Домінік Собослаї (Ліверпуль) (грубий фол)."
    },
    {
        "title": "Манчестер Сіті в суперматчі з фантастичною розв'язкою обіграв Ліверпуль",
        "image": "https://images.football.ua/i/news/630x373/573/573143.jpg",
        "text": "Чемпіонські перегони в англійській Прем’єр-лізі перебувають у самому розпалі, і якщо лондонський Арсенал напередодні свій черговий матч у поточній кампанії виграв, то відповідно іншого вибору, окрім як теж досягати успіху в своїх поєдинках, його конкуренти-переслідувачі просто не мали. Однак цими вихідними мала місце в розкладі центральна гра на Енфілді поміж Ліверпулем та Манчестер Сіті, тож \"каноніри\" просто очікували на її завершення з чітким розумінням — принаймні одна сторона втратись дорогоцінні залікові бали.\nА, можливо, і обидві. Це ще треба було визначити в двобої футбольних умів Арне Слота та Хосепа Гвардіоли. І останній принаймні після першого тайму точно може потішити себе в тому, що зумів реально здивувати не тільки всіх оточуючих, а й свого візаві за тренерським фахом. Бо ніхто не очікував появи Мармуша на полі з перших хвилин у парі нападників разом з Ерілнгом Голандом у складі \"містян\", і це був той фактор, який суттєво ускладнив завдання \"червоним\".\nНастільки, що моменти в Ліверпуля в першому таймі виникали лишень зрідка, і були скоріш вибуховим явищем, аніж ретельно підготовленими. Тим часом у Сіті знову вийшла на перший план проблема реалізації, бо Голанд та Мармуш своїми нагодами не скористались, і добре для гостей, що тим самим відповів і Салах на завершення випадів господарів поля. Проте загалом футбол був дуже жвавим і точно приковував до себе увагу глядачів.\nТим паче, що сюжетний поворот у другому таймі був таким, що Ліверпуль перехопив ініціативу на почав закривати суперників безпосередньо в їхньому штрафному. І тут уже Слот може запитувати з приводу реалізації безпосередньо в Екітіке, який мав два карколомних епізоди біля чужих володінь, але у площину влучати відмовлявся в обох випадках.\nУтім, старання \"червоних\" марними так і не стали, бо на 74 хвилині вони отримали право на штрафний у центральній зоні перед чужими володіннями, а вже за мить увесь світ побачив розкішне виконання в правий верхній кут потужного удару від Собослаї. Сіті на той момент узагалі нічого не створював у відповідь, але команда Слота вирішила не ризикувати власним здобутком і відмовилась іти одразу за другим голом.\nА коли спробувала це зрештою зробити, то вже було трохи запізно. Бо гості прокинулись і за десять хвилин після пропущеного оформили м’яч у відповідь, коли подачу Шеркі з правого флангу Голанд головою перевів ближче до воріт для Бернарду Сілви, а той пробив у падінні. І почалась найбільш цікава частина цього протистояння.\nНе без впливу легендарних англійських рефері, безперечно. Бо вже в компенсований час усі побачили стрибок Аліссона біля лівого кута власного воротарського в ноги Нунесу, а от чи тягнув він на призначення пенальті, чи ні — то вже дискусійно. Крейг Поусон призначив одразу, і рішення своєї не змінив згодом. А Голанд отримав можливість пробити з позначки, і цього разу поклав м’яч у лівий нижній кут, а Аліссон не дотягнувся.\nВідповідно після цього Ліверпуль мав летіти забивати другий гол, що й намагався робити, але лише відкрився під удар суперників у відповідь. Ще й Аліссона залучили до одного із стандартів, залишивши порожніми ворота, у які потім ударом із власної половини покотив м’яч Шеркі. І якби не бажання Поусона докопатись до букви закону, то не вилучення Собослаї за фол проти Голанда перед власними володіннями ми б побачили, а третій гол \"містян\".\nНаступний матч Ліверпуль проведе в гостях у Сандерленда, тоді як вихідними зіграє проти Брайтона вдома в Кубку Англії, тоді як Манчестер Сіті прийматиме лондонський Фулгем у чемпіонаті, після чого зіграє вдома проти Солфорда.\n\r\nЛіверпуль — Манчестер Сіті 1:2\nГоли: Собослаї, 74 — Сілва, 84, Голанд, 90+3 (пен.)\nЛіверпуль: Аліссон — Собослаї, Конате, ван Дейк, Керкез (К'єза, 90+4) — Мак Аллістер, Гравенберх — Салах, Вірц, Гакпо (Джонс, 85) — Екітіке.\nМанчестер Сіті: Доннарумма — Нунес, Хусанов (Діаш, 61), Геї, Аїт-Нурі — Сілва, Родрі, О’Райлі — Семеньйо (Аке, 90+4), Голанд, Мармуш (Шеркі, 61).\n\nПопередження: ван Дейк, Аліссон — Мармуш, Геї, Голанд, Сілва"
    },
    {
        "title": "Сандерленд — Ліверпуль. Анонс і прогноз на матч АПЛ 11.02.2026",
        "image": "https://images.football.ua/i/news/630x373/573/573200.jpg",
        "text": "У матчі 26-го туру англійської Прем’єр-ліги Сандерленд на власному полі прийматиме Ліверпуль — протистояння команд із різними турнірними завданнями, але схожими проблемами зі стабільністю. Для господарів це шанс знову підтвердити свою силу вдома, тоді як гості їдуть на Стедіум оф Лайт із чітким розумінням: втрачати очки більше не можна.\nСЕРЕДА, 11 ЛЮТОГО, 22:15 ▪️ СТЕДІУМ ОФ ЛАЙТ, САНДЕРЛЕНД ▪️ ГОЛОВНИЙ АРБІТР — КРІС КАВАНА ▪️ ПРЯМА ТРАНСЛЯЦІЯ НА SETANTA SPORTS\nПідопічні Режиса Ле Брі повертаються додому після болісної поразки від Арсеналу (0:3), яка дещо зіпсувала загальну картину сезону. Наразі Сандерленд посідає дев’яте місце в таблиці, демонструючи нестабільні результати, однак розгром у Лондоні виглядав радше винятком, ніж правилом. Команда, що стала однією з головних приємних сенсацій сезону, здатна швидко реагувати на невдачі й уже не раз доводила це по ходу кампанії.\n\nОсобливу увагу варто звернути на домашні матчі \"чорних котів\". Сандерленд залишається єдиним клубом ліги, який досі не зазнав жодної поразки на власному стадіоні. Стедіум оф Лайт став справжньою фортецею: структурована гра, терпіння без м’яча та вміння тримати удар дозволяють господарям залишатися конкурентними навіть проти фаворитів. Не дивно, що велика кількість нічиїх лише підкреслює їхню здатність нав’язувати боротьбу.\nКоманда Арне Слота приїжджає до Сандерленда після драматичної поразки від Манчестер Сіті, коли, ведучи в рахунку, \"червоні\" пропустили двічі наприкінці матчу. Ця невдача стала черговим ударом по амбіціях Ліверпуля у боротьбі за місце в Лізі чемпіонів. Після серії з 13 матчів без поразок у всіх турнірах мерсісайдці програли двічі в чотирьох останніх зустрічах, що лише посилило тиск.\n\nПопри солідну результативність, проблеми в обороні залишаються ахіллесовою п’ятою Ліверпуля, особливо на виїзді. Чинні чемпіони багато контролюють м’яч, але часто залишають простір для контратак. Історія очних зустрічей із Сандерлендом підтверджує: навіть за територіальної переваги \"червоні\" нерідко зіштовхуються з труднощами, а матчі виходять максимально щільними за рахунком.\nЗа версією букмекерів, сьогодні більше шансів на успіх мають підопічні Арне Слота. Так, на перемогу Ліверпуля в основний час пропонується коефіцієнт 1.71, тоді як потенційний успіх Сандерленда оцінюється показником 4.75. Ймовірність нічийного результату представлена ​​коефіцієнтом 3.80. \nСАНДЕРЛЕНД : Руфс — Г’юм, Мукіеле, Баллард, Альдерете, Рейнілдо — Діарра, Садікі, Ле Фе, Тальбі — Броббі\nЛІВЕРПУЛЬ : Аліссон — Джонс, Конате, ван Дейк, Керкез — Гравенберх, Мак Аллістер — Салах, Вірц, Гакпо — Екітіке"
    },
    {
        "title": "Лапорта оголосив про відставку з посади президента Барселони",
        "image": "https://images.football.ua/i/news/630x373/573/573160.jpg",
        "text": "Каталонська Барселона офіційно розпочала виборчу кампанію нового президента клубу 9 лютого.\nБезпосередньо голосування членів клубу відбуватиметься 15 березня 2026 року, тоді як до цього триватиме виборчий процес, який розпочався з відставки чинного президента \"блаугранас\" Жоана Лапорти та членів правління.\nПри цьому третина нинішніх членів, шість осіб, залишились управляти справами клубу до завершення дії мандату, щоб уникнути створення тимчасової керівної комісії.\nОбов’язки президента Барселони до 30 червня виконуватиме перший віцепрезидент Рафа Юсте.\nОкрім самого Лапорти, серед потенційних претендентів на посаду називають Віктора Фонта, Марка Сірію та Жоана Кампрубі.\nДля того, щоб стати офіційним кандидатом на посаду президента Барси, претенденти повинні зібрати щонайменше 2321 підпис членів клубу."
    },
    {
        "title": "Реал впевнено обіграв Валенсію на Местальї",
        "image": "https://images.football.ua/i/news/630x373/573/573154.jpg",
        "text": "Мадридський Реал здобув виїзну перемогу над Валенсією в матчі 23-го туру іспанської Ла Ліги. Поєдинок на стадіоні Месталья завершився з рахунком 2:0 на користь гостей.\nПерший гол у матчі забив захисник Реала Альваро Каррерас на 65-й хвилині. Крапку в зустрічі поставив нападник Кіліан Мбаппе, який відзначився у компенсований час — на 90+1-й хвилині.\nПісля 23 турів Реал набрав 57 очок і посідає друге місце в турнірній таблиці чемпіонату Іспанії. Валенсія має 23 очки та перебуває на 17-й позиції, продовжуючи боротьбу за збереження прописки в еліті.\nУ наступному турі Реал прийматиме Реал Сосьєдад 14 лютого, тоді як Валенсія 15 лютого зіграє на виїзді проти Леванте.\nВаленсія — Реал 0:2\nГоли: Каррерас, 65, Мбаппе, 90+1\nВаленсія: Димитрієвскі – Нуньєс (Коррея, 72), Копете, Джемерт, Гайя – Угрінич (Герра, 81), Пепелу (Родрігес 72), Ріоха (Рамазані, 81), Данжума, Бельтран (Садік, 81) — Дуро\nРеал: Куртуа — Хіменес (Трент, 76), Асенсіо, Хейсен, Каррерас — Чуамені, Камавінга, Гюлер (Мастантуоно 82), Вальверде (Сестеро, 90+2) — Мбаппе, Гонсало (Браїм, 76)\nПопередження: Копете, 88 - Каррерас, 69"
    },
    {
        "title": "Чикаго Файр зробив пропозицію для Левандовські",
        "image": "https://images.football.ua/i/news/630x373/573/573115.jpg",
        "text": "Нападник Барселони Роберт Левандовські може продовжити свою кар'єру в американській лізі МЛС. Про це повідомляє інсайдер Ніколо Скіра.\nЗа інформацією джерела, у послугах 37-річного поляка зацікавлений Чикаго Файр, який вже запропонував футболісту \"блаугранас\" контракт на два роки з дуже високою зарплатою.\nЗазначається, що Роберт поки не ухвалив рішення про своє майбутнє, а крім Чикаго, у ньому зацікавлені кілька клубів у Європі та Саудівській Аравії.\nПри цьому контракт поляка розрахований до літа 2026 року, що означає, що він може вести перемовини з іншими клубами.\nЦього сезону Левандовскі провів 28 матчів, у яких забив 13 голів та віддав три результативні передачі.\nРаніше повідомлялося, що Барселона готує нову угоду для Левандовські зі скороченням зарплати."
    },
    {
        "title": "Валенсія — Реал Мадрид. Анонс і прогноз на матч Ла Ліги 08.02.2026",
        "image": "https://images.football.ua/i/news/630x373/572/572994.jpg",
        "text": "Мадридський Реал вирушає до Валенсії, де на стадіоні Месталья спробує продовжити свою переможну серію в чемпіонаті.\nВаленсія — Реал Мадрид\nНеділя, 8 лютого, 22:00, стадіон Месталья, Валенсія\r\nПряма трансляція на медіасервісі MEGOGO. \n\nВаленсія переживає непростий період, балансуючи лише в одному пункті від зони вильоту. Команда Карлоса Корберана демонструє нестабільні результати: після перемог над Хетафе та Еспаньйолом послідувала поразка від Бетіса в Ла Лізі, а посеред тижня \"кажани\" вилетіли з Кубка Іспанії, поступившись Атлетіку (1:2). Втім, ситуація в таблиці настільки щільна, що одна перемога може підняти левантійців одразу на кілька позицій вгору. Вдома Валенсія традиційно є міцним горішком, набравши 17 очок у 11 матчах, а враховуючи принциповість протистояння з мадридцями, господарі віддадуть усі сили, щоб зупинити фаворита. Головна надія в атаці покладається на вихованця \"вершкових\" Уго Дуро, який вже забив сім м'ячів у цьому сезоні.\nРеал Мадрид набрав вражаючий хід у чемпіонаті (!), здобувши шість перемог поспіль. Оскільки мадридці вже вилетіли з Кубка, вони мали цілий тиждень на підготовку до цього виїзду. Проте кадрові новини не на жарт турбують тренерський штаб. Команді доведеться грати без свого лідера Вінісіуса Жуніора, який відбуває дискваліфікацію, та Джуда Беллінгема, що вибув через травму підколінного сухожилля. Це змусить Арбелоа до суттєвих експериментів у лінії нападу та півзахисту.\nПозитивним моментом для гостей є повернення до лав захисників: Александер-Арнольд, Рюдігер та Менді готові допомогти команді, що дозволить Федеріко Вальверде повернутися у звичну зону півзахисту. Очікується, що шанс у старті отримають Браїм Діас та юний талант Франко Мастантуоно, які мають допомагати Кіліану Мбаппе попереду. Валенсія ж виставить максимально бойовий склад із досвідченим Хосе Гая на лівому фланзі оборони.\nІсторично Месталья є негостинною для Реала — мадридці виграли тут лише один раз за останні три візити, тож недільний вечір обіцяє бути надзвичайно напруженим для обох колективів.\nЗа версією betking на перемогу Реал Мадрид можна поставити з коефіцієнтом 1.48, тоді як потенційний успіх Валенсія оцінюється показником 5.75. Імовірність нічийного результату представлена ​​коефіцієнтом 4.75.\nВаленсія: Дімітрієвскі — Фульк'є, Джемерт, Копете, Гая — Ріоха, Угрініч, Пепелу, Данжума — Бельтран, Дуро.\nРеал Мадрид: Куртуа — Александер-Арнольд, Асенсіо, Гюйсен, Каррерас — Вальверде, Чуамені, Камавінга — Мастантуоно, Мбаппе, Браїм.\nНе зіграють: Ріверо, Діакабі (Валенсія) — Вінісіус Жуніор, Беллінгем, Мілітао (Реал Мадрид).\nПід питанням: Коррейя (Валенсія) — Родріго (Реал Мадрид).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Атлетіко Мадрид — Реал Бетіс. Анонс і прогноз на матч Ла Ліги 08.02.2026",
        "image": "https://images.football.ua/i/news/630x373/573/573085.jpg",
        "text": "Мадридський Атлетіко прийматиме на власному полі севільський Реал Бетіс, намагаючись підтвердити свій статус фаворита після нещодавнього розгрому суперника в кубковому протистоянні.\nАтлетіко — Реал Бетіс\nНеділя, 8 лютого, 19:30, стадіон Metropolitano Stadium, Мадрид\r\nПряма трансляція на медіасервісі MEGOGO. \n\nАтлетіко впевнено посідає третю сходинку в Ла Лізі, хоча відставання від дуету лідерів вже стало двозначним. Для команди Дієго Сімеоне мінімальним завданням на сезон залишається фініш у зоні Ліги чемпіонів, і поки \"матрацники\" з цим успішно справляються. Попри нульову нічию з Леванте в минулому турі, \"індіанці\" перебувають у чудовому настрої після того, як каменя на камені не залишили від Бетіса в Кубку Іспанії (5:0). Головним козирем мадридців є їхня домашня форма — Атлетіко має найкращий показник у лізі за іграми на власному полі, набравши 31 очко в 11 матчах. Окрему увагу приверне потенційний дебют зіркового новачка Адемоли Лукмана, який вже встиг відзначитися результативними діями проти севільців у кубку.\nРеал Бетіс проводить солідний сезон під керівництвом Мануеля Пеллегріні, посідаючи п'яте місце в турнірній таблиці. Проте нещодавня кубкова поразка від Атлетіко з рахунком 0:5 стала справжнім шоком для вболівальників \"вердібланкос\", тож тепер команда палко прагне реваншу в чемпіонаті. В Ла Лізі справи у севільців ідуть краще: минулого тижня вони здолали Валенсію (2:1). Цікаво, що Бетіс став справжнім майстром нічиїх на виїзді — сім із одинадцяти гостьових поєдинків завершилися мировою. Враховуючи щільну боротьбу за єврокубки, де конкуренти дихають у спину, підопічним Пеллегріні вкрай важливо зачепитися за очки в Мадриді, попри серйозні кадрові втрати в середній лінії.\nКадрова ситуація змушує обох тренерів замислитися. Атлетіко доведеться грати без Пабло Барріоса, а участь Серлота та Кардосо вирішиться безпосередньо перед грою. Особливий тиск відчуває Хуліан Альварес, чия безгольова серія в чемпіонаті затягнулася вже на три місяці. У Реал Бетіса ситуація ще складніша: травмовані ключові креативщики — Іско та Ло Чельсо. Очікується, що господарів чекає в'язка гра, де севільці намагатимуться максимально закритися, пам'ятаючи про кубковий урок. Втім, натхненний підтримкою Метрополітано Атлетіко та інтеграція Лукмана в атаку можуть стати тими факторами, які знову схилять шальки терезів на користь столичної команди.\nЗа версією betking на перемогу Атлетіко Мадрид можна поставити з коефіцієнтом 1.48, тоді як потенційний успіх Реал Бетіс оцінюється показником 6.33. Імовірність нічийного результату представлена ​​коефіцієнтом 4.50.\nАтлетіко: Облак — Пубіль, Ганцко, Хіменес, Руджері — Коке, Льоренте — Сімеоне, Баена, Лукман — Альварес.\nРеал Бетіс: Вальєс — Ортіс, Бартра, Натан, Родрігес — Альтіміра, Рока — Антоні, Форнальс, Еззалзулі — Авіла.\nНе зіграють: Барріос (Атлетіко) — Амрабат, Ло Чельсо, Іско (Реал Бетіс).\nПід питанням: Кардосо, Серлот (Атлетіко) — Бельєрін, Кучо Ернандес (Реал Бетіс).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Барселона з дебютним \"дорослим\" голом Берналя переграла Мальорку",
        "image": "https://images.football.ua/i/news/630x373/573/573067.jpg",
        "text": "Каталонська Барселона в двадцять третьому турі іспанської Ла Ліги знову отримала шанс провести свій матч раніше за прямого конкурента за чемпіонськими перегонами в особі мадридського Реала. Команда Ганс-Дітера Фліка на своєму полі приймала балеарську Мальорку, і все вказувало на те, що це буде чергове протистояння, у якому \"блаугранас\" намагатимуться підловити на їхній високій лінії оборони. Бо \"жовто-червоні\" просто це дуже добре вміють робити проти своїх суперників.\nІ насправді з тим, як починався цей двобій на Камп Ноу, складалось стійке враження неминучості гола у ворота Барси. Бо дуже цього прагнув один з її колишніх гравців, яких насправді чимало працює під орудою Хагоби Аррасате, а в цьому матчі взагалі грало з перших хвилин аж троє, Жан Вергілі. Проте Жоан Гарсія знову стабільно рятував свою команду від великих проблем.\nБо десь пів години ігрового часу господарі провели взагалі без бачення, як треба атакувати чужі ворота, окрім як за допомоги дальніх ударів Рашфорда. Зрештою, на 29 хвилині саме такий підхід і спрацював — Маркус пробив із лівого флангу, влучив у захисника в центрі штрафного, а Левандовські просто вдало скористався відскоком йому в ноги.\nАтакувати в першому таймі Барселона намагалась і в подальшому, але навіть божевільний момент Рашфорда та Ямала, коли перший не переграв воротаря красивим ударом із штрафного, а другий просто не влучив у порожні ворота під час подальшого прострілу Кунде з відскоку, залишився без другого забитого м’яча у виконанні команди Фліка.\nЦей недолік господарі Камп Ноу надолужили вже поперерві, коли Мальорці не давали можливості виходити з власної половини поля, тоді як тиск Барси зрештою просто зіграв свою вирішальну роль. Гості спочатку проґавили розіграш кутового з лівого флангу на 61 хвилині під дальній удар Ямала з центральної зони перед штрафним, а згодом пропустили й утретє, коли на 83 хвилини Берналь забив свій перший гол за \"дорослу\" команду в контратаці, яку на правому фланзі запустив Фермін.\nУ наступному турі каталонська Барселона гостюватиме в рамках дербі в Жирони, тоді як балеарська Мальорка прийматиме севільський Бетіс.\nБарселона — Мальорка 3:0\nГоли: Левандовські, 29, Ямаль, 61, Берналь, 83\nБарселона: Ж. Гарсія — Кунде, Кубарсі, Е. Гарсія, Бальде — Касадо, Фермін (Маркес, 84) — Ямал (Бардагжі, 78), Ольмо (Берналь, 68), Рашфорд (Торрес, 67) — Левандовські (Канселу, 78).\nМальорка: Роман — Маффео, Лопес, Вальєнт, Мохіка — Маскарель, Кошта (Морланес, 77) — Морей (Санчес, 64), Торре (Дардер, 64), Віргілі (Джозеф, 64) — Мурікі (Льябрес, 77)."
    },
    {
        "title": "Барселона офіційно вийшла з Суперліги",
        "image": "https://images.football.ua/i/news/630x373/573/573052.jpg",
        "text": "Як повідомляє пресслужба блаугранас, футбольний клуб Барселона ухвалив рішення вийти з проєкту Європейської Суперліги. Керівництво каталонців вже поінформувало про свій крок компанію European Super League Company та решту клубів, які були дотичні до ініціативи.\nВихід Барселони фактично ставить хрест на амбіціях організаторів запустити турнір найближчим часом. Тепер у проєкті офіційно залишився лише один учасник — мадридський Реал, який продовжує відстоювати ідею створення незалежної від УЄФА ліги.\nНагадаємо, що проєкт Суперліги був анонсований ще у квітні 2021 року 12 провідними європейськими клубами, але миттєво зіштовхнувся з жорсткою критикою вболівальників, ФІФА та УЄФА, що призвело до виходу більшості засновників протягом перших 48 годин. Реал, Барселона та Ювентус (який вийшов раніше) залишалися останніми прихильниками ідеї до цього моменту."
    },
    {
        "title": "Атлетік Більбао — Реал Сосьєдад. Анонс і прогноз першого матчу 1/2 фіналу Кубка Іспанії 11.02.2026",
        "image": "https://images.football.ua/i/news/630x373/573/573261.jpg",
        "text": "Баскське протистояння знову опиняється в центрі уваги іспанського футболу. Цього разу Атлетік Більбао та Реал Сосьєдад зійдуться в першому матчі півфіналу Кубка Іспанії, де на кону стоїть омріяна путівка до фіналу. \nАтлетік Більбао — Реал Сосьєдад\nСереда, 11 лютого, 22:00, стадіон Естадіо Сан-Мамес, Більбао\r\nПерший матч 1/2 фіналу Кубка Іспанії\r\nПряма трансляція на медіасервісі MEGOGO. \n\nАтлетік підходить до цієї зустрічі в піднесеному настрої після перемоги над Леванте (4:2) у чемпіонаті. Проте шлях \"левів\" у нинішньому розіграші Кубка був тернистим: драматична перемога над Валенсією у чвертьфіналі (2:1) була вирвана лише на шостій доданій хвилині завдяки голу Іньякі Вільямса. До цього підопічним Ернесто Вальверде довелося пройти через додатковий час із Леонесою та мінімально здолати Оуренсе. Попри певні труднощі в Ла Лізі, де Більбао посідає 10-те місце, Кубок залишається для клубу пріоритетом. \"Леви\" є другими за кількістю перемог у цьому турнірі (24 титули) і захищають статус чинного володаря трофея. Проте оборона команди викликає занепокоєння: Атлетік не може втримати свої ворота \"сухими\" вже протягом 11 матчів поспіль.\nРеал Сосьєдад, своєю чергою, демонструє вражаючу стабільність, не програючи вже 10 поєдинків в усіх турнірах. Під керівництвом Пеллегріно Матараццо \"біло-блакитні\" набрали чудову форму, вигравши чотири з п’яти останніх матчів. У Кубку шлях Сан-Себастьяна також був непростим — перемога над Алавесом (3:2) та серія пенальті в поєдинку з Осасуною. На відміну від суперника, Сосьєдад вигравав цей трофей лише двічі в історії, тож мотивація знову зіграти у фіналі є надвисокою. Остання зустріч цих команд у чемпіонаті завершилася нічиєю 1:1, де Більбао врятувався лише на 88-й хвилині, що лише підкреслює безкомпромісність цього дербі.\nКадрова ситуація в обох таборах є складною. Атлетік не зможе розраховувати на травмованих Беренгера та Вівіана, а Юрі Берчіче та Паредес також поза грою. У Реал Сосьєдад серйозною втратою став Лука Сучич, а також відсутність Такефуси Кубо та арсена захаряна через травми. \nАтлетік Більбао: Сімон — Горосабель, Паредес, Лапорт, Лекуе — Руїс де Галаррета, Гаурегізар — Серрано, Гурусета, І. Вільямс, Н. Вільямс.\nРеал Сосьєдад: Реміро — Гомес, Чалета-Цар, Субельдія, Одріосола — Туррієнтес, Солер, Горрочатегі, Марін — Оярсабаль, Гедеш.\nНе зіграють: Беренгер, Вівіан, Егілус, Берчіче, Прадос, Саннаді (Атлетік Більбао) — Сучич, Марреро, Захарян, Барренечеа, Кубо (Реал Сосьєдад)."
    },
    {
        "title": "Ювентус на останніх секундах урятувався від поразки Лаціо",
        "image": "https://images.football.ua/i/news/630x373/573/573152.jpg",
        "text": "Італійському футболу наприкінці недільної ігрової сесії теж було, чим потішити інтерес уболівальників по всьому світу. Центральним протистоянням у контексті двадцять четвертого туру в країні вважався матч поміж туринським Ювентусом та римським Лаціо, які насправді в поточному сезоні вирішують геть різні завдання. \"Орли\" страждають від наслідків роботи на трансферному ринку, а \"зебри\" змінюють тренерів, але вище завдання зачепитись за місце в Лізі чемпіонів УЄФА голову все одно не піднімають.\nОднак зміни за каденції Лучано Спаллетті в плані атакувальної гри команди все одно тішать уболівальників та керівництво клубу, але лише до того моменту, коли й реалізація відповідає очікуванням. А не як сталось цього разу в контексті грі на Альянц Стедіум, де в першому таймі господарі не залишали сподівань суперникам на результат, але змарнували достатньо гольових моментів, після чого пропустили незадовго до перерви.\nЮве починав матч із пострілів Камб’язо та Бремера, які змушували працювати Проведеля, а продовжував голом посеред першого тайму від Комейнерса, результативний удар якого з відскоку в зоні перед штрафним у лівий нижній кут скасували через офсайд у Тюрама, який розташувався поміж м’ячем і воротарем, що в подальшому підтвердили на VAR.\nІ надалі команда Спаллетті продовжувала тиснути на суперників, створювала ще більше момент для тих-таки Копмейнерса та Бремера, до яких долучився ще й Девід із своїм ударом головою над воротами з близької відстані. Проте все це обернулось на програну боротьбу Локателлі проти Мальдіні в центрі поля в компенсований час та миттєву контратаку, яку Педро завершив ударом із рикошетом від Бремера з лівого флангу штрафного в ближній кут.\nАналогії з матчем у Кубку проти Аталанти посеред тижня (0:3) почали з’являтись самі по собі. А коли Ювентус пропустив ще й із першої контратаки суперників на початку другого тайму, то на трибунах ледь не здійнялась суцільна зневіра. Ісаксена запустив за спину Камб’язо передачею з власної половини Катальді, і партнер реалізував свій момент. А туринці після цього все продовжували атакувати.\nДобре, для команди Спаллетті, що бодай один гол вона відіграла відносно швидко, коли наприкінці повної години ігрового часу Проведель спочатку парирував удар Жегрови з правого флангу штрафного, але партнери дали подати Камб’язо, тож Маккенні перед воротами вже ніхто не встигав накривати. Другим поверхом після цього туринці користувались дуже активно, але тривалий час їхні удари продовжували йти повз ціль.\nАж допоки Спаллетті не заручився допомогою Бога, і не того, про якого можна було б подумати, а Жеремі. Хоча, можливо, і іншого теж. Фланговий гравець вийшов на поле з єдиною метою на заміну — вантажити м’яч до чужого штрафного. І на 90+6 хвилині це спрацювало в контексті навісу на Калулу з лівого краю атаки. А за мить ледь не спрацювало схожим чином з Опенда. І хоча Юве, можливо, на порятунок у цій грі та перемогу й награв, але останнє вже було б суто дивом заключних секунд.\nУ наступному турі туринський Ювентус гостюватиме в міланського Інтера, тоді як римський Лаціо прийматиме Болонью.\n\r\nЮвентус — Лаціо 2:2\nГоли: Педро, 45+2, Ісаксен, 47 — Маккенні, 59, Калулу, 90+6\nЮвентус: Ді Грегоріо — Калулу, Бремер, Копмейнерс (Келлі, 77) — Камб’язо (Бога, 76), К. Тюрам, Локателлі (Опенда, 82), Кабаль (Жегрова, 46) — Маккенні (Міретті, 84), Їлдиз — Девід."
    },
    {
        "title": "Ювентус — Лаціо. Анонс і прогноз на матч Серії А 08.02.2026",
        "image": "https://images.football.ua/i/news/630x373/573/573071.jpg",
        "text": "У рамках 24-го туру італійської Серії А-2025/26 у Турині місцевий Ювентус прийматиме Лаціо.\n[*] — положення в турнірній таблиці\nНЕДІЛЯ, 8 ЛЮТОГО, 21:45. АЛЬЯНЦ СТЕДІУМ, ТУРИН. ГОЛОВНИЙ АРБІТР — МАРКО ГВІДА. ПРЯМА ТРАНСЛЯЦІЯ НА MEGOGO\nЮвентус після розгромної поразки в Бергамо від Аталанти (0:3) вдруге поспіль залишився поза 1/2 фіналу Кубка Італії. Реабілітуватися перед своїми вболівальниками туринці сподіваються в сьогоднішньому поєдинку з Лаціо в чемпіонаті, не знаючи смаку невдач на Альянц Стедіум із березня 2025 року. У поточній кампанії Серії А \"б'янконері\" пропустили всього вісім голів удома.\n\nЛаціо ж до недільної дуелі підходить на тлі драматичної домашньої звитяги над Дженоа (3:2). Реалізований на 90+10 хвилині пенальті приніс римлянам важливі для підтримки єврокубкових надій очки. \"Б'янкочелесті\" не надто близькі до оптимальних кондицій, маючи тільки три перемоги в останніх десяти матчах Серії А при двох із двох можливих \"сухих\" поразок клубам, що перебувають у турнірній таблиці вище.\nЛаціо не перемагав Ювентус на Альянц Стедіум із жовтня 2017 року й столичний клуб сподіватиметься перервати безвиграшну серію з дев'яти протистоянь, вісім з яких завершилися на користь господарів поля. Навряд чи додає гостям упевненості не надто вдала історія дуелей між командами Лучано Спаллетті й Мауріціо Саррі. Колишні підопічні першого мають п'ять перемог і дві поразки при двох нічиїх.\n\nВарто додати, що жоден клуб не забив у своїх виїзних матчах Серії А-2025/26 менше, ніж римляни. За версією букмекерів, туринський клуб є явним фаворитом сьогоднішнього протистояння. Так, на перемогу Ювентуса можна поставити з коефіцієнтом 1.47, тоді як потенційний успіх Лаціо оцінюється показником 7.91. Імовірність нічийного результату представлена ​​коефіцієнтом 4.48.\nЮвентус: Ді Грегоріо — Калулу, Бремер, Копмейнерс — Маккенні, Локателлі, Тюрам, Камб'язо — Міретті, Їлдиз — Девід\nЛаціо: Проведель — Марушич, Хіла, Романьйолі, Тавареш — Тейлор, Катальді, Башич — Ісаксен, Мальдіні, Педро"
    },
    {
        "title": "Офіційно: Їлдиз продовжив контракт з Ювентусом ",
        "image": "https://images.football.ua/i/news/630x373/573/573058.jpg",
        "text": "Туринський Ювентус продовжив контракт з турецьким лідером команди Кенаном Їлдизом. Про це повідомляє офіційний сайт «зебр».\nЗазначається, що нова трудова угода 20-річного вінгера буде розрахована до 30-го червня 2030-го року з зарплатнею у шість мільйонів євро на рік.\nТурок приєднався до туринців влітку 2022-го року перейшовши з мюнхенської Баварії після завершення контракту.\nЦього сезону Кенан Їлдиз відіграв за Ювентус 31 матч, забив девʼять голів та віддав вісім результативних передач."
    },
    {
        "title": "Ювентус домовився з Їлдизом про новий довгостроковий контракт — Романо",
        "image": "https://images.football.ua/i/news/630x373/573/573039.jpg",
        "text": "Ювентус досяг усної домовленості з Кенаном Їлдизом та його представниками щодо підписання нового довгострокового контракту. Про це повідомляє інсайдер Фабріціо Романо.\nЗа інформацією джерела, нова угода з 20-річним турком буде розрахована на чотири роки. Їлдиз погодився підписати контракт із суттєвим підвищенням заробітної плати, що зробить його одним із найбільш високооплачуваних футболістів у складі Ювентуса.\nНинішній контракт Кенана зі \"старою синьйорою\" діє до літа 2029 року, однак клуб вирішив заздалегідь зафіксувати майбутнє одного зі своїх ключових молодих талантів. У Турині розглядають Їлдиза як важливу фігуру довгострокового проєкту.\nУ поточному сезоні Кенан Їлдиз провів 31 матч у всіх турнірах, у яких забив 9 голів і віддав 8 результативних передач, провівши на полі 2472 хвилини."
    },
    {
        "title": "Наполі запропонує новий контракт Мактомінею",
        "image": "https://images.football.ua/i/news/630x373/572/572978.jpg",
        "text": "Керівництво Наполі має намір запропонувати нову угоду центральному півзахиснику Скотту Мактомінею. Про це повідомляє видання La Gazzetta dello Sport. \nЧому керівництво Ліверпуля не планує звільняти Арне Слота\nЗа даними джерела, збереження шотландця у складі є пріоритетним завданням для \"партенопейців\". Клуб готує контракт, розрахований до літа 2030 року, який передбачає суттєве збільшення заробітної плати футболіста.\nЗазначається, що сам гравець задоволений своїм перебуванням у Неаполі та готовий обговорювати умови з боссами клубу.\nСкотт Мактоміней виступає за Наполі з літа 2024 року. У поточному сезоні 29-річний півзахисник демонструє високу результативність: у 33 матчах в усіх турнірах він відзначився дев'ятьма забитими м'ячами та чотирма асистами."
    },
    {
        "title": "Аталанта розгромом вибила Ювентус із Кубка Італії",
        "image": "https://images.football.ua/i/news/630x373/572/572955.jpg",
        "text": "Італія також намагається слідкувати за трендами інших європейських країн цього тижня та проводила матчі чвертьфінального раунду національного Кубка. Одну з найбільш цікавих пар при цьому складали дві команди з північних регіонів країни, бергамаська Аталанта та туринський Ювентус, поміж якими постійно останнім часом відбувають запеклі двобої, а коли справа доходить до матчів на виліт — та й поготів.\nРаффаеле Палладіно та Лучано Спаллетті при цьому на цю гру особливо не грались у ротацію, тож можна було вважати, що обидві команди прагнуть продовжити свою участь у цьому турнірі. А з тим, як \"зебри\" побігли вже на перших секундах створювати гольовий момент для Тюрама біля чужих воріт, узагалі могло б здатись, що гості планують захопити суперників зненацька. Однак француз у вирішальний момент у центрі штрафного схибив ударом зльоту.\nЮвентус після цього намагався не давати розгорнутись атаці Аталанти, проте з часом дедалі частіше опинявся біля власних воріт в очікуванні на флангові передачі господарів. І в підсумку, окрім двох ударів Консейсана посеред першого тайму, один з яких відправив м’яч у поперечину, пригадати туринців біля чужих воріт було складно. Натомість вони пропустили з пенальті, який на рівному місці привіз Бремер грою руками проти подачі з лівого флангу від Едерсона.\nСкамакка суперників за це не пробачив, після чого навіть натяків на баланс у грі команди Спаллетті вже не було. Банально, гостям не вдавалось стабільно доставляти м’яч до завершальної третини атаки, тож у цьому стерильному футболі суперників Аталанті залишалось просто чекати на слушний момент завдати чергових ударів.\nУ епізоді посеред другого тайму з ударом Маккенні в центрі чужого штрафного повз праву стійку все могло в цій грі змінитись на користь Юве, проте американець змарнував на году, а потім його команда отримала ще два результативних постріли у відповідь наприкінці гри. Спочатку оборона Спаллетті не впоралась із прострілом Белланови з правого флангу, який замкнув Сулемана в порожні ворота, а згодом і Палашич чи не першим дотиком після появи на полі на заміну відправив м’яч у сітку.\nФінальний свисток головного арбітра Мікаеля Фаббрі з Равенни відправив до півфіналу Кубка Італії бергамаську Аталанту, тоді як для туринського Ювентуса виступ у цьому турнірі добіг свого завершення.\n\nАталанта — Ювентус 3:0\nГоли: Скамакка, 27 (пен.), Сулемана, 77, Пашалич, 85\n\nАталанта: Карнезеккі — Скальвіні (Коссуну, 76), Джимсіті, Аханор — Дзаппакоста (Белланова, 70), де Рон, Едерсон, Бернасконі — Де Кетеларе (Пашалич, 83), Скамакка (Сулемана, 70), Распадорі (Крстович, 75)."
    },
    {
        "title": "Інтер здолав Торіно та став першим півфіналістом Кубка Італії",
        "image": "https://images.football.ua/i/news/630x373/572/572872.jpg",
        "text": "У чвертьфіналі Кубка Італії Інтер здобув непросту перемогу над Торіно з рахунком 2:1 та пробився до півфіналу турніру. Поєдинок відбувся у Монці, оскільки Сан-Сіро готують до церемонії відкриття зимових Олімпійських ігор.\nКоманда Сімоне Індзагі, яка підійшла до матчу на тлі кадрових втрат, активно почала гру та створювала моменти біля воріт суперника. Після удару Карлоса Аугусто, що влучив у поперечину, Інтер відкрив рахунок на 35-й хвилині — 21-річний Іссіака Камата навісив з правого флангу, а Анж-Йоан Бонні головою переправив м’яч у сітку.\nОдразу після перерви \"нерадзуррі\" подвоїли перевагу. Давіде Фраттезі перехопив м’яч у центрі поля, Маркус Тюрам виконав простріл, а Анді Діуф у падінні замкнув передачу з близької відстані. Торіно не здався й скоротив відставання на 57-й хвилині — Сандро Куленович відзначився після рикошету від подачі Маркуса Педерсена.\nУ заключні хвилини Торіно намагався врятувати матч, але Інтер впевнено зіграв у захисті та втримав переможний рахунок. У півфіналі Кубка Італії команда з Мілана зіграє з переможцем пари Наполі — Комо.\n*Інтер — Торіно 2:1\nГоли: Бонні, 35, Діуф, 48 -  Куленович, 57\nІнтер: Мартінес — де Врей, Ачербі, Аугусто — Камат (Енріке, 80), Діуф, Мхітарян (Сучич, 56), Фраттезі, Коккі (Біссек, 75) — Тюрам (Еспозіто, 56), Бонні (Мартінес, 56)\nТоріно: Палеарі — Тамез, Коко, Маріануччі (Маріпан, 61) — Педерсен (Ільхан, 61), Анжорін (Лазаро, 61), Праті, Обрадор (Нкунку, 86) — Влашич, Нджиє (Сапата, 73) — Куленович\nПопередження: Сучич, Камат, Еспозіто — Маріпан"
    },
    {
        "title": "Комо виграв серію пенальті проти Наполі та вийшов до півфіналу Кубка Італії",
        "image": "https://images.football.ua/i/news/630x373/573/573282.jpg",
        "text": "Наполі не зумів пробитися до півфіналу Кубка Італії, поступившись Комо у серії післяматчевих пенальті. Основний час чвертьфінального поєдинку завершився з рахунком 1:1, а в лотереї одинадцятиметрових точнішими були гості — 7:6.\nКомо відкрив рахунок на 39-й хвилині: Батуріна реалізував пенальті, пробивши у нижній кут, попри те що Мілінкович-Савич вгадав напрям удару. До перерви команда Сеска Фабрегаса виглядала впевнено та контролювала хід зустрічі, не дозволяючи Наполі створити багато моментів.\nОдразу після перерви неаполітанці відігралися. Вже на 46-й хвилині Вергара скористався помилкою оборони суперника, вийшов сам на сам із голкіпером і холоднокровно переграв Бюте. Надалі Наполі володів ініціативою, але так і не зумів дотиснути опонента в основний час.\nЗа регламентом турніру додатковий час не передбачався, тож доля путівки до півфіналу вирішувалася у серії пенальті, де вирішальними стали промахи Лукаку і Лоботки. Комо ж реалізував свій вирішальний удар і оформив історичний вихід до півфіналу Кубка Італії, де зіграє проти Інтера."
    },
    {
        "title": "ПСЖ без Забарного декласував Марсель у Le Classique",
        "image": "https://images.football.ua/i/news/630x373/573/573151.jpg",
        "text": "Французьку Лігу 1 почасти звинувачують у неспроможності команд нав’язати реальну боротьбу за чемпіонський титул надзвичайно заможному Парі Сен-Жермен, із чим важко сперечатись, судячи з переліку останніх переможців цього змагання. Марсель чи не найчастіше при цьому згадується в якості одного з головних претендентів на те, щоб потіснити команду Луїса Енріке з її золотого трону, і в першому колі цього сезону \"провансальці\" навіть зуміли виграти домашній Le Classique.\nПроте потім усе одно поступились у Суперкубку \"червоно-синім\", тож свої трофеї ПСЖ не перестає колекціонувати ні на мить. Та й у чемпіонаті не команда Роберто Де Дзербі є безпосереднім переслідувачем столичного колективу, а Ланс та Ліон. Проте статус головного французького протистояння в контексті двадцять першого туру національної першості це все одно не зменшувало.\nУтім, це була точно не гра двох рівних за класом команд поміж собою на Парк-де-Пренс. Господарі поля домінували над суперниками зі страшною силою, зародки до чого проглядались уже з перших хвилин. Хоча й усе це могло обернутись проти ПСЖ, якби на дев’ятій хвилині Вітінью просто не пробачили за небезпечний стрибок у підкаті в ноги Балерді поблизу чужого штрафного, за що в сучасному футболі ми нерідко бачимо саме червоне, а не жовте світло для гравця, який атакував суперника.\nАле команда Енріке уникнула безглуздого вилучення, а вже за три хвилини почала формувати підстави для розгрому. Тоді Мендеша запустили до вільного лівого флангу контратаки, чим він і скористався з прострілом на Дембеле на дальню стійку на завершення. Марсель одразу ж після цього створив класний гольовий момент для Гуїрі, але той замкнув передачу з лівого флангу від Емерсона ударом у воротаря з кількох метрів. І на цьому все для гостей щодо атаки принаймні в першому таймі.\nДалі повернулось домінування від ПСЖ. І голи від команди Енріке також повернулись. Дембеле на 37 хвилині просто познущався з лівого краю оборони суперників, і з гострого кута на завершення дав носком у ближні, щоб Де Ланге й сподівань не мав на власну реакцію.\nІ якщо в першому таймі ми казали про домінування парижан над суперниками, то в другому не вистачало лише того, щоб Марсель просто залишив межі поля за власним бажанням задовго до фінального свистка. Бо команда Де Дзербі навіть не намагалась подавати вигляд, що її якимось чином цікавить оборона власних воріт, тому господарі робили в чужому штрафному все, що хотіли. Навіть у каркас воріт настукали чотири рази до фінального свистка, тож підсумковий рахунок міг бути й значно більшим.\nВін і без того немалий — ще тричі команда Енріке забивала до завершення гри. Але не одразу. Спочатку купу моментів було змарновано, а потім, уже посеред другого тайму, за десять хвилин Марсель отримав у власні ворота ще три голи. Навіть автоголом відзначитись устиг за цей час захисник Медіна, коли невдало підставив голову під подачу Невеша з лівого флангу штрафного. А от Хвіча та Лі Кан Ін потім із протилежного краю чужих володінь забивали вже самостійно. І все це за повної безпорадності гравців Де Дзербі. Після такого сорому ще довго \"провансальці\" не оговтаються.\nУ наступному турі Парі Сен-Жермен зіграє в гостях у Ренна, тоді як Марсель прийматиме Страсбур.\nПСЖ — Марсель 5:0\nГоли: Дембеле, 12, 37, Медіна, 64 (авт.), Кварацхелія, 64, Лі Кан Ін, 74\nПСЖ: сафонов — Заїр-Емері (Ернандес, 75), Маркіньйос, Пачо, Мендеш — Маюлю (Дро, 75), Вітінья, Невеш — Дуе (Кварацхелія, 62), Дембеле (Рамуш, 75), Баркола (Лі Кан Ін, 68).\nМарсель: Де Ланге — Павар (Абделлі, 62), Балерді, Медіна — Веа, Тімбер, Гейб’єрг, Емерсон — Грінвуд (Надір, 80), Гуїрі, Нванері (Пайшан, 46)."
    },
    {
        "title": "Стала відома зарплата Забарного у ПСЖ",
        "image": "https://images.football.ua/i/news/630x373/573/573034.jpg",
        "text": "Український захисник ПСЖ Ілля Забарний заробляє у складі ПСЖ 450 тисяч євро на місяць до сплати податків. Про це повідомляє Le Parisien.\nДля паризького клубу це 12 показник, а рейтинг зарплатної відомості очолює вінгер Усман Дембеле, який заробляє один мільйон та 560 тисяч євро на місяць.\nТакож до трійки найкращих входять захисники Маркіньйос (1 млн 130 тисяч євро) та Ашраф Хакімі (1 млн 100 тисяч).\nПовний рейтинг зарплат від ПСЖ від Le Parisien:\n\nНинішнього сезону Забарний провів 24 матчі, в яких забив один гол.\nПісля 17 турів ПСЖ набрав 39 очок і посідає друге місце у французькій Лізі 1, відстаючи від Ланса на один бал."
    },
    {
        "title": "Яремчук дізнався суперника: сформовано чвертьфінальні пари Кубка Франції",
        "image": "https://images.football.ua/i/news/630x373/573/573011.jpg",
        "text": "Відбулося жеребкування, за підсумками якого визначилися всі пари 1/4 фіналу Кубка Франції. Однією з головних інтриг цієї стадії стане матч за участі українського нападника Романа Яремчука, який з цієї зими виступає за Ліон.\nКоманда, яку очолює Паулу Фонсека, зіграє на власному полі проти Ланса. Поєдинок відбудеться 5 березня. \nЄдиний представник Ліги 2 на цій стадії та минулорічний фіналіст, Реймс, проведе виїзний матч проти Страсбура 3 березня.\nЩе в одній парі Лор’ян удома прийматиме Ніццу 4 березня, а Марсель, який очолює Роберто Де Дзербі, того ж дня зіграє проти Тулузи.\n\nНагадаємо, що чинний володар Кубка Франції Парі Сен-Жермен сенсаційно залишив турнір ще на стадії 1/16 фіналу, поступившись Парижу з рахунком 0:1, що відкриває шлях до трофея для інших претендентів."
    },
    {
        "title": "Фонсека розповів, коли Яремчук приєднається до Ліону",
        "image": "https://images.football.ua/i/news/630x373/572/572999.jpg",
        "text": "Головний тренер французького Ліона Паулу Фонсека розповів, коли саме український нападник Роман Яремчук зʼявиться в розташуванні команди.\n«Яремчук приєднається до нашої команди наступного тижня», — заявив Фонсека.\nНагадаємо, що 30-річний нападник підписав з «ткачами» орендну угоду до кінця поточного сезону. У Ліона є право викупу українця за пʼять мільйонів євро.\nПершу половину сезону Роман Яремчук відіграв за грецький Олімпіакос 16 матчів, забив чотири голи (всі — в Кубку Греції) та віддав одну результативну передачу."
    },
    {
        "title": "Погба через травму виключений із заявки Монако на Лігу чемпіонів",
        "image": "https://images.football.ua/i/news/630x373/572/572865.jpg",
        "text": "Іменитий центральний півзахисник Монако Поль Погба, який приєднався до клубу минулого літа, поки що провів лише три неповні матчі через серію травм.\nКерівництво клубу не має чіткого розуміння, коли 32-річний гравець зможе повернутися до повноцінних тренувань та змагань. Генеральний директор Монако Тіаго Скуро заявив для RMC Sport:\n\"Поки що немає чіткої відповіді на питання, коли Поль Погба зможе повернутися до тренувань. Усі фахівці медичного відділу зосереджені на пошуку рішень. Ми ще маємо розвинути процес, щоб прояснити ситуацію.\nЯк і при будь-якій травмі, перший етап — це повернення на поле, а потім — поступовий прогрес на тренуваннях, щоб відновити форму, необхідну для гри\".\nПогба травмував ліву литку у середині грудня і з того часу не відновлював тренувальний процес. З моменту приходу до Монако він провів лише 30 хвилин у трьох матчах Ліги 1: проти Ренна (1:4), проти ПСЖ (1:0) та проти Бреста (0:1).\nЯк повідомляє RMC Sport, у зв’язку з травмою Поль Погба був вилучений зі списку Монако для участі у Лізі чемпіонів, разом з травмованими Мохамедом Салісу та Такумі Мінаміно. Натомість до складу були включені Кріпен Діатта, Ваут Фас та Сімон Адінгра."
    },
    {
        "title": "Перші слова Яремчука після переходу в Ліон",
        "image": "https://images.football.ua/i/news/630x373/572/572800.jpg",
        "text": "Новачок французького Ліона Роман Яремчук дав своє перше розгорнуте інтерв’ю клубній пресслужбі. 30-річний нападник розповів про адаптацію, вибір ігрового номера та фактори, що вплинули на його рішення приєднатися до ткачів.\nРоман хотів взяти свій звичний 7-й номер, але оскільки він був зайнятий, форвард обрав №77. Також Яремчука мотивує цікавий історичний факт: перший асист в історії Ліона зробив саме уродженець Львова.\n\"Це додаткова мотивація підтримати цей челендж: розвивати українців в Ліоні, віддавати асисти та забивати голи\", — заявив Роман.\nВажливу роль у переході відіграла персона головного тренера, який чудово знайомий з українським футболом часів роботи в донецькому Шахтарі (мова йде про Паулу Фонсеку).\nВін знає менталітет українців. Він топ-тренер, який працював з топ-командами. Пам’ятаю, я грав проти нього, коли він тренував \"Шахтар. Тоді він став чемпіоном, здається, тричі поспіль. У нього була суперкоманда з божевільною дисципліною. Зараз він так само довіряє молодим, і мені хочеться використати свій шанс\", — наголосив нападник.\nЯк з’ясувалося, Ліон намагався підписати Яремчука ще минулого літа, але тоді трансфер зірвався.\nЗі мною зв’язувалися представники Ліона ще в минулому сезоні. Тоді це було складно через багато причин. Зараз це стало реальністю. Коли випав такий шанс, я сказав собі, що з другого разу все має вийти\", — зауважив форвард.\nУ новій команді Роман не буде самотнім — він возз'єднався з Клінтоном Матою, з яким разом виступав за Брюгге.\n\"Він допоміг мені в перший день. Це дуже позитивний хлопець, душа роздягальні, з ним ніколи не буває нудно\", — добавив українець.\nЯремчук підкреслив, що де б він не грав, завжди намагається представляти Україну в найкращому світлі, адже вдома залишаються його батьки та друзі. На завершення, нападник закликав вболівальників підтримувати команду не дивлячись на результат, та пообіцяв робити все можливе, щоб тішити своїми виступами на футбольному полі"
    },
    {
        "title": "ПСЖ відправив Ноама Камара в оренду до Ліона з опцією викупу",
        "image": "https://images.football.ua/i/news/630x373/572/572761.png",
        "text": "Парі Сен-Жермен офіційно оголосив про оренду молодого захисника Ноама Камара до Ліона з правом подальшого викупу. 19-річний француз продовжить кар’єру в іншому клубі Ліги 1, де отримає більше ігрової практики.\nКамара приєднався до ПСЖ у 2024 році, коли йому було 17 років, а вже у квітні 2025-го дебютував за першу команду парижан. Свій перший професійний контракт футболіст підписав у серпні того ж року.\nУ вересні захисник також дебютував за молодіжну збірну Франції U20, яка дійшла до півфіналу чемпіонату світу серед гравців до 20 років.\nНагадаємо, ПСЖ переміг Страсбур та повернувся на перше місце Ліги 1."
    },
    {
        "title": "Марсель глибокої ночі звільнив Де Дзербі",
        "image": "https://images.football.ua/i/news/630x373/573/573290.jpg",
        "text": "Французький Марсель переживає наслідки найбільшої поразки в Le Classique на полі французького Парі Сен-Жермен.\nПСЖ — Марсель 5:0 Відео голів та огляд матчу Ліги 1\nКерівництво \"провансальців\" пробачало тренерському штабу італійського фахівця Роберто Де Дзербі різноманітні невдачі до цього.\nАле не подібну ганьбу — уночі поміж 10 та 11 лютого клуб оголосив про звільнення 46-річного керманича.\nВідбулась зустріч поміж власником Марселя Франком Маккортом, президентом Пабло Лонгорією, спортивним директором Мехді Бенатья та власне Де Дзербі, за підсумком якої сторони вирішили розійтись за обопільною згодою.\nНагадаємо, що італієць долучився до клубу влітку 2024 року та фінішував другим у минулому розіграші Ліги 1, тоді як зараз \"провансальці\" йдуть четвертими з відставанням у 12 очок від того-таки ПСЖ."
    },
    {
        "title": "Упамекано остаточно погодив новий контракт із Баварією до 2030 року — Романо",
        "image": "https://images.football.ua/i/news/630x373/572/572723.jpg",
        "text": "Центральний захисник Баварії Дайо Упамекано дав згоду на підписання нового контракту з мюнхенським клубом. Про це повідомляє журналіст Фабріціо Романо. Чинну угоду буде продовжено до літа 2030 року.\nЗа інформацією джерела, всі клуби, які проявляли інтерес до французького футболіста, вже поінформовані про його рішення.\n27-річний Упамекано задоволений своїм становищем у Баварії, а керівництво клубу та сторона гравця доклали значних зусиль, щоб домовленість була досягнута.\nНовий контракт стане важливим підсиленням для Баварії з огляду на стабільну роль захисника в команді. У поточному сезоні Упамекано провів 26 матчів у всіх турнірах, відзначився одним голом та однією результативною передачею, а також отримав вісім жовтих карток.\nПортал Transfermarkt оцінює французького центрбека в 70 мільйонів євро. Його поточний контракт із \"червоними\" чинний до літа 2026 року, проте цю угоду буде продовжено."
    },
    {
        "title": "Рієра очолив Айнтрахт Франкфурт",
        "image": "https://images.football.ua/i/news/630x373/572/572550.png",
        "text": "Айнтрахт Франкфурт на своєму офіційному сайті оголосив про призначення нового головного тренера, яким став Альберт Рієра.\nУгода з 43-річним іспанцем розрахована до літа 2028 року.\nДо цього Рієра з літа 2024 року очолював словенську Целє.\nЗа інформацією журналіста Флоріана Плеттенберга, Айнтрахт виплатить словенцям компенсацію у розмірі 850 тисяч доларів, сума яка може зрости до 2 млн доларів за рахунок бонусів.\nПісля 19 турів Айнтрахт набрав 27 очок і посідає восьме місце у німецькій Бундеслізі."
    },
    {
        "title": "Артем Степанов змінить клуб: український форвард Баєра вирушає до Утрехта",
        "image": "https://images.football.ua/i/news/630x373/572/572504.jpg",
        "text": "Український форвард Артем Степанов, який належить Баєру, найближчим часом приєднається до Утрехта. Про це повідомляє журналіст Флоріан Плеттенберг.\nМолодий нападник перейде до нідерландського клубу на правах оренди — сторони вже досягли повної домовленості щодо трансферу.\nПершу частину сезону Степанов провів у Нюрнберзі з Другої Бундесліги, однак 30 січня німецький клуб достроково припинив оренду гравця.\nУ складі Нюрнберга 18-річний українець зіграв 15 матчів, відзначився двома голами та однією результативною передачею."
    },
    {
        "title": "Офіційно: Горецка залишить Баварію після закінчення сезону",
        "image": "https://images.football.ua/i/news/630x373/572/572497.jpg",
        "text": "Історія Леона Горецки в мюнхенській Баварії, яка тривала 8 років, офіційно добігає кінця. Стало відомо, що досвідчений хавбек покине клуб влітку 2026 року. Доля гравця могла вирішитися вже в це зимове трансферне вікно.\nКерівництво мюнхенців було готове відпустити футболіста і навіть погодило потенційний перехід до мадридського Атлетіко. Проте останнє слово залишилося за Горецкою. Гравець ухвалив принципове рішення не змінювати клуб посеред сезону. Він має намір чесно відпрацювати свою угоду з німецьким грандом до останнього дня.\nВлітку 2026 року термін дії контракту Леона з Баварією спливає. Сторони не будуть продовжувати співпрацю, тож півзахисник отримає статус вільного агента. Це дозволить йому самостійно обрати наступне місце роботи та приєднатися до нової команди безкоштовно.\nГорецка виступав за Баварію протягом восьми сезонів, будучи важливою ланкою в півзахисті Рекордмайстра 292 гри, 47 голів та 48 асистів. Леон вигравш з клубом усі можливі трофеї. Бундеслігу 6 разів, Кубок Німеччини 2 рази, Суперкубок Німеччини 4 рази, Лігу чемпіонів, Суперкубок УЕФА та Клубний чемпіонат світу по одному разу."
    },
    {
        "title": "Лейпциг за 21 млн євро підписав захисника Реймса Коне",
        "image": "https://images.football.ua/i/news/630x373/572/572450.jpg",
        "text": "Лейпциг на своєму офіційному сайті оголосив про підписання контракту з захисником Реймса Абдулом Коне.\nУгода з 20-річним французом розрахована до літа 2031 року.\nЗа інформацією журналіста Флоріана Плеттенберга, сума трансферу склала 17 млн ​​євро, а ще 4 млн євро прописані у якості бонусів.\nТакож наголошується, що Коне приєднатися до \"биків\" влітку цього року — таким чином футболіст завершить цей сезон у складі Реймсу, який посідає третє місце в Лізі 2.\nНинішнього сезону Коне провів 18 матчів, у яких забив один гол та віддав одну гольову передачу.\nПісля 19 турів Лейпциг набрав 39 очок і посідає четверте місце у німецькій Бундеслізі."
    },
    {
        "title": "Джеко — гравець Шальке",
        "image": "https://images.football.ua/i/news/630x373/571/571980.jpg",
        "text": "Боснійський форвард Едін Джеко став гравцем Шальке. Про перехід 39-річного футболіста повідомив офіційний сайт клубу.\nДиректор \"кобальтових\" Юрі Мюлдер прокоментував підписання зіркового ветерана:\n\"Ми придбали нападника, який протягом усієї кар'єри виступав на найвищому рівні. Крім досвіду лідера, наша команда отримає вигоду від його здібностей центрального нападника та бомбардира\".\nДжеко підписав угоду до кінця поточного сезону та виступатиме під 10-м номером. До переїзду в Гельзенкірхен він захищав кольори Фіорентини, за яку в цьому сезоні забив 2 голи у 18 матчах.\nНагадаємо, Едін уже має успішний досвід у Німеччині, де він ставав чемпіоном у складі Вольфсбурга. Також форвард відомий виступами за Манчестер Сіті, Рому та Інтер. \nРаніше Фіорентина орендувала вінгера Лідса."
    },
    {
        "title": "Баєр втратив Флеккена на два місяці",
        "image": "https://images.football.ua/i/news/630x373/571/571838.jpg",
        "text": "Воротар Баєра Марк Флеккен не зможе допомогти своїй команді у найближчих матчах через травму. Про це повідомляє журналіст Флоріан Плеттенберг.\n32-річний нідерландець зазнав травми в матчі Бундесліги проти Гоффенгайма (0:1).\nПісля медичного обстеження у голкіпера виявили розрив медіальної зв'язки правого коліна, через що він змушений пропустити близько двох місяців.\nЦього сезону Флеккен провів 26 матчів, з яких вісім на нуль при 39 пропущених м'ячах.\nПісля 17 турів Баєр набрав 29 очок і посідає шосте місце у Бундеслізі, а також йде на 20 позиції у Лізі чемпіонів після шести турів, набравши дев'ять балів."
    },
    {
        "title": "Фрайбург у серії пенальті вибив Герту на шляху до півфіналу Кубка Німеччини",
        "image": "https://images.football.ua/i/news/630x373/573/573283.jpg",
        "text": "Герта Берлін завершила виступи в Кубку Німеччини на стадії чвертьфіналу, поступившись Фрайбургу у серії пенальті. Основний та додатковий час матчу завершився внічию 1:1, а в післяматчевій лотереї успіх був на боці гостей — 5:4.\nУ першому таймі команди діяли обережно, зосередившись на боротьбі в центрі поля. Герта навіть відзначилася голом на 7-й хвилині зусиллями Фабіана Реезе, однак після перегляду VAR взяття воріт було скасоване через офсайд. До перерви Фрайбург створив кілька небезпечних моментів, але Ернст упевнено діяв у воротах берлінців.\nРахунок було відкрито вже в додатковий час. На 96-й хвилині Юїто Сузукі скористався помилкою захисту Герти та точно пробив з близької відстані, вивівши Фрайбург уперед. Проте господарі зуміли відігратися: на 104-й хвилині Фабіан Реезе завдав ефектного удару з-за меж штрафного майданчика і зрівняв рахунок після передачі Пауля Сегуїна.\nПереможець протистояння визначався у серії пенальті. Вирішальним став момент, коли Паскаль Клеменс не зумів переграти Флоріана Мюллера — голкіпер Фрайбурга парирував його удар. Одразу після цього Юїто Сузукі холоднокровно реалізував свій пенальті та приніс Фрайбургу путівку до півфіналу турніру.\nГерта Берлін — Фрайбург* 1:1 (пен. 4:5)\nГоли: Реезе, 104 — Сузукі, 96"
    }
]