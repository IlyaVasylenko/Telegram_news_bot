[
    {
        "title": "Дубль Барнса приніс Ньюкаслу перемогу над Манчестер Сіті",
        "image": "https://images.football.ua/i/news/630x373/568/568032.jpg",
        "text": "Чемпіонські перегони в англійській Прем’єр-лізі по-справжньому починаються вже після різдвяно-новорічного періоду, але до цього в першій частині сезону можна припуститись чималої кількості помилок для того, щоб потім не мати можливості їх виправити. І тому після 11 зіграних турів усі задавались питанням, чи який вплив у підсумку матимуть ті три поразки й одна нічия у виконанні Манчестер Сіті в контексті подальшої боротьби.\nА тут ще й цими вихідними \"містяни\" мали провести гостьовий матч проти Ньюкасла, який спокійно міг би вважатись і центральним у турі, якби на наступний день нас не очікувало б дербі Північного Лондона. Проте, навіть незважаючи на не надто вдалий старт сезону в чемпіонаті у виконанні колективу Едді Гау та відповідне місце нижче екватору турнірної таблиці, матч на Сент-Джеймс-Парк усе одно був вельми очікуваною подією суботньої ігрової частини.\nПро цей матч варто було говорити, зокрема, і через те, яким видався його перший тайм. Ми ніби завітали на ярмарок марнотратства, бо лише з незрозумілих причин команди залишили межі поля перед перервою взагалі без забитих м’ячів, а не наколотили один одному зо три результативних удари з кожного боку. І це ще тільки поверхневий огляд тих гольових ситуацій, що мали місце за 45 хвилин.\nУ Сіті, зрозуміло, зіграв фактор Доннарумми у воротах, яких у першій половині гри просто досконально прочитав усі виклики, які надходили на його адресу з боку суперників. І неважливо, чи це Вольтемаде головою пробиває з близької відстані, чи це Барнс не може переграти італійського голкіпера. У Ньюкасла теж, за великим рахунком, у цьому плані було все прозоро — Поуп знову якимось дивом постійно знаходив правильну позицію перед м’ячем, який саме в нього й влучав у підсумку. Ну, або ж Фоден просто не міг пробити більш точно в майже гарантованій для гола ситуації. Обидва тренери не встигали прибирати руки від власних голів.\nІ в підсумку після побаченого в першому таймі не було жодних сумнівів у тому, що банкет триватиме й надалі. Але вже з більш акцентованим бажанням гостей виривати перемогу, це теж можна зрозуміти. Проте захоплення атаки від Сіті та чергові хиби Бернарду Сілви та Голанда зрештою спровокували ситуацію, коли Ньюкасл почав користатись швидкими контратаками й зрештою домігся свого раніше за суперників.\nДолю матчу в підсумку вирішили шість хвилин посеред другого тайму. Спочатку Бруно перехопив м’яч у центрі поля, після чого зіграв у подвійну стінку з Барнсом перед чужим штрафним, і зрештою Гарві пробив здалеку прицільно в лівий нижній кут. Але вже за 68 хвилин Діаш завершив серію відскоків у центрі чужого штрафного ударом повз частокіл ніг захисників біля лінії воріт.\nІ начебто Сіті почав готувати черговий штурм для дотискання суперників, проте натомість Ньюкасл ще раз завантажив чужий штрафний передачами з флангів, і зрештою як не Бруно з влучанням головою в поперечину з кількох метрів, так той-таки Барнс знову вивів \"сорок\" уперед. Цього разу — остаточно, бо до кінця гри в гостей лише удар Савіо над воротами із схожої на гол Діаша ситуації з відскоками можна було зарахувати за небезпечний.\nУ наступному турі Ньюкасл поїде в гості до Евертона, тоді як посеред тижня зіграє на виїзді про французького Марселя в Лізі чемпіонів УЄФА, а Манчестер Сіті прийматиме леверкузенський Баєр посеред тижня, після чого проведе домашній матч проти Лідса.\n\nНьюкасл — Манчестер Сіті 2:1\nГоли: Барнс, 64, 70 — Діаш, 68\nНьюкасл: Поуп — Лівраменто, Тіав, Шер, Голл (Ботман, 77) — Гімараєс, Тоналі, Жоелінтон — Дж. Мерфі, Вольтемаде (Віллок, 85), Барнс (Еланга, 85)."
    },
    {
        "title": "Ноттінгем Форест знищив Ліверпуль",
        "image": "https://images.football.ua/i/news/630x373/568/568025.jpg",
        "text": "В рамках 12-го туру англійської Прем'єр-ліги Ліверпуль на Енфілд Роуд приймав Ноттінгем Форест.\nЛіверпуль – Ноттінґем Форест 0:3\nГоли: Мурілло 33, Савона 46, Гіббс-Вайт 78.\nЛіверпуль: Аліссон — Собослаї, Конате (Екітіке, 55), Ван Дейк, Керкез (Робертсон, 68) — Мак Аллістер, Гравенберх, Джонс (Нгумоа, 78) — Салах, Ісак (К'єза, 68), Гакпо\nНоттінґем Форест: Селс — Савона, Міленкович, Мурілло, Вільямс — Сангаре, Андерсон, Ндоє (Гадсон-ОдоЇ, 86) — Гіббс-Вайт, Домінгес (Гатчінсон, 61), Ігор Жезус (Ейтс, 86)\nПопередження: Гравенберх 66, К'єза 87."
    },
    {
        "title": "Ліверпуль — Ноттінгем Форест. Анонс і прогноз на матч АПЛ 22.11.2025",
        "image": "https://images.football.ua/i/news/630x373/567/567949.jpg",
        "text": "На Енфілді у 12-му турі АПЛ зійдуться Ліверпуль та Ноттінгем Форест — команди, які перебувають у різному турнірному стані, але входять у матч із однаково високими очікуваннями. Для чинних чемпіонів це шанс перезавантажитися після невдалої серії, а для гостей — можливість продовжити поступове відродження під керівництвом Шона Дайча.\nСУБОТА, 22 ЛИСТОПАДА, 17:00 ▪️ ЕНФІЛД, ЛІВЕРПУЛЬ ▪️ ГОЛОВНИЙ АРБІТР — ЕНДРЮ МЕДЛІ ▪️ ПРЯМА ТРАНСЛЯЦІЯ — SETANTA SPORTS\nОстанні тижні видалися болючими для Ліверпуля: поразка 0:3 від Манчестер Сіті перед міжнародною паузою стала п’ятою у шести поєдинках, що відкинуло команду Арне Слота з боротьби за перше місце на восьму позицію. На Етіхаді \"червоні\" поступилися у всіх аспектах гри, а гол ван Дейка, скасований за суперечливим рішенням VAR, лише підкреслив загальну слабкість у грі чемпіонів — це стало чи не єдиним дійсно небезпечним моментом мерсісайдців за всю гру. У центрі уваги тепер — необхідність перезавантаження: новачки поки не впливають на результат так, як очікувалося, а команда втратила характер, який вів її до титулу та демонструвався на початку цієї кампанії.\n\nВтім, Енфілд залишається для Ліверпуля місцем сили та натхнення: чотири перемоги у п’яти домашніх матчах сезону вселяють оптимізм, а повернення Аліссона після ушкодження має додати впевненості обороні, яка їй зараз дуже необхідна. У 300-му матчі Салаха в АПЛ \"червоні\" прагнутимуть не лише реваншу за минулий сезон, а й повернення впевненості, яка почала зникати. Окремо відзначимо і готовність Александера Ісака, який має шанс повернутися до старту. Побачимо, чи зможе він показати бодай половину того, що демонстрував у феєричному минулому сезоні.\nНа відміну від суперника, Ноттінгем Форест перебуває у фазі стабілізації. Команда поступово оживає під керівництвом Шона Дайча: три матчі без поразок у всіх турнірах та перемога 3:1 над прямим конкурентом Лідсом у попередньому турі підтверджують правильний вектор розвитку — повернення до більш прагматичного стилю, який і дозволив \"лісникам\" здивувати усіх у минулому сезоні. Форест значно додав у роботі з м'ячем: показники xG та кількості ударів піднялися вище, ніж при Анже Постекоглу чи Нуну Ешпіріту Санту — і це без ключових гравців, яких продовжує \"косити\" лазарет.\n\nОднією з головних кадрових втрат залишається Олександр Зінченко, який пропустить матч через проблеми зі стегном. Поза грою також Кріс Вуд, Каллум Гадсон-Одої, Дуглас Луїс та Ола Айна. Попри це, Дайч повернув команді характер: контратакувальна сила Гіббса-Вайта і робота на флангах Андерсона та Гатчінсона роблять Форест неприємним суперником для будь-кого. А враховуючи, що в минулому сезоні вони набрали з Ліверпулем чотири очки та виграли на Енфілді, мотивація \"лісників\" сьогодні буде максимальною. Але все ж кадрові проблеми занадто суттєві, тому для будь-якої втрати очок Ліверпулем сьогодні підопічним Дайча треба дивувати.\nЗа версією букмекерів, сьогодні більше шансів на успіх мають підопічні Арне Слота. Так, на перемогу Ліверпуля в основний час пропонується коефіцієнт 1.20, тоді як потенційний успіх Форест оцінюється показником 15.0. Ймовірність нічийного результату представлена ​​коефіцієнтом 7.10. \nЛІВЕРПУЛЬ : Аліссон — Бредлі, Конате, ван Дейк, Робертсон — Мак Аллістер, Гравенберх — Салах, Собослаї, Вірц — Ісак\nНОТТІНГЕМ ФОРЕСТ : Селс — Савона, Мурільйо, Міленкович, Вільямс — Сангаре, Андерсон — Ндоє, Гіббс-Вайт, Гатчінсон — Авоньї"
    },
    {
        "title": "Ньюкасл — Манчестер Сіті. Анонс і прогноз на матч АПЛ 22.11.2025",
        "image": "https://images.football.ua/i/news/630x373/567/567950.jpg",
        "text": "У суботній вечір Сент-Джеймс Парк стане ареною для яскравого протистояння 12 туру АПЛ між Ньюкаслом та Манчестер Сіті. Команда Едді Гау прагне нарешті перервати неприємну серію в чемпіонаті та повернути впевненість на домашньому полі, тоді як «містяни» Пепа Гвардіоли приїжджають на Тайнсайд у статусі одного з головних претендентів на титул і з бажанням скоротити відставання від лідируючого Арсеналу до одного очка.\nСУБОТА, 22 ЛИСТОПАДА, 19:30 ▪️ СЕНТ-ДЖЕЙМС ПАРК, НЬЮКАСЛ ▪️ ГОЛОВНИЙ АРБІТР — СЕМ БАРРОТТ ▪️ ПРЯМА ТРАНСЛЯЦІЯ — SETANTA SPORTS\nНьюкасл підходить до сьогоднішнього матчу після двох болючих поразок у АПЛ — 1:3 від Вест Гема та 1:3 від Брентфорда, де команда Едді Гау знову не змогла втримати перевагу після швидкого гола. Після торішнього прориву із попаданням у топ-5 нинішні результати \"сорок\" виглядають тривожно: лише три перемоги в одинадцяти турах, 14-те місце та всього два пункти над зоною вильоту. Чи є причиною відхід Александера Ісака? Скоріше ні, бо Нік Вольтемаде зміг його майже ідеально замінити.\n\nПроте є й світлі сторони. На Сент-Джеймс Парк Ньюкасл залишається зовсім іншою командою: п’ять перемог поспіль у всіх турнірах, мінімум два забиті голи в кожному матчі та 75% очок у чемпіонаті здобуто саме вдома. Едді Гау просить від команди \"великої реакції\" й сподівається, що домінантна домашня версія Ньюкасла вийде на поле проти Сіті. Утім, статистика особистих зустрічей невблаганна: лише одна перемога в останніх 35 іграх Прем’єр-ліги проти \"містян\", а сам Гау жодного разу не перемагав Гвардіолу в чемпіонаті.\nМанчестер Сіті після нестабільного старту повертається до звичного ритму машини Пепа. Команда Гвардіоли виграла 11 із 14 останніх матчів, а феєрична перемога 3:0 над чинним чемпіоном Ліверпулем стала яскравим підтвердженням їхніх амбіцій повернути собі трон у цьому футбольному році. Тепер \"містяни\" йдуть другими та можуть підібратися впритул до Арсеналу, скориставшись більш раннім матчем цього туру та створити додатковий тиск на прямого конкурента перед дербі Північного Лондона.\n\nПопри неідеальний виїзний календар (лише дві перемоги в п’яти виїзних матчах АПЛ), Сіті традиційно добре грає проти Ньюкасла на чужому полі — 12 перемог у Прем’єр-лізі. Просто феноменальбну форму набрав і Ерлінг Голанд, якому для 100-го гола в АПЛ залишилось лише одне точне влучання. Він може не просто досягнути ювілею, а й побити історичний рекорд легендарного Алана Ширера — і зробити це на його рідному стадіоні. Виглядає як \"Absolute cinema\", але усе дійсно до цього іде. \nЗа версією букмекерів, сьогодні більше шансів на успіх мають підопічні Пепа Гвардіоли. Так, на перемогу Манчестер Сіті в основний час пропонується коефіцієнт 2.00, тоді як потенційний успіх Ньюкасла оцінюється показником 3.60. Ймовірність нічийного результату представлена ​​коефіцієнтом 3.80. \nНЬЮКАСЛ ЮНАЙТЕД : Поуп — Тріпп’єр, Тіав, Ботман, Голл — Тоналі, Бруно Гімараес, Жоелінтон — Мерфі, Вольтема́де, Гордон\nМАНЧЕСТЕР СІТІ : Доннарумма — Нунеш, Діаш, Гвардіол, О’Райлі — Бернарду, Ніко — Шеркі, Фоден, Доку — Голанд"
    },
    {
        "title": "Палмер зламав палець ноги вдома та пропустить важливі матчі",
        "image": "https://images.football.ua/i/news/630x373/567/567942.jpg",
        "text": "Півзахисник Челсі Коул Палмер пропустить низку важливих матчів через перелом пальця ноги, отриманий удома. Футболіст вдарився об двері.\n\"Палмера точно не буде завтра, точно не буде в грі з Барселоною, точно не буде в грі з Арсеналом. На жаль, у нього стався нещасний випадок із пальцем ноги.\nКоли я прокидаюся вночі в туалет, то б’юся головою, ногою й усім іншим. Таке може трапитися. У нього травма мізинця\", — сказав головний тренер Енцо Мареска.\nКоул Палмер не грав із 20 вересня через проблеми з пахом. Тепер його повернення відкладено щонайменше до грудня. Челсі зіграє з Бернлі в суботу, 22 листопада, о 14:30."
    },
    {
        "title": "Дайч підтвердив, що Зінченко пропустить матч проти Ліверпуля",
        "image": "https://images.football.ua/i/news/630x373/567/567938.jpg",
        "text": "Головний тренер Ноттінгем Форест Шон Дайч розповів про стан українського універсала Олександра Зінченка напередодні поєдинку з Ліверпулем.\nНаставник зазначив, що українець робить прогрес у роботі над відновленням, але до заявки на найближчу гру не потрапить.\n\"Олександр Зінченко прогресує завдяки нашій науковій команді та фізіотерапевтам, але він – не з нами\", — цитує Дайча Nottingham Post.\nПоєдинок між Ноттінгем Форест та Ліверпулем відбудеться 22 листопада. Слідкувати за матчем можна в онлайн-трансляції на Football.ua."
    },
    {
        "title": "Ліверпуль вважається єдиним реальним претендентом на Геї взимку — Sky Sports",
        "image": "https://images.football.ua/i/news/630x373/567/567835.jpg",
        "text": "Центральний захисник національної збірної Англії Марк Геї, який виступає за Крістал Пелес, може змінити клуб вже у січневому трансферному вікні.\nЯк повідомляє Sky Sports, у таборі \"орлів\" вважають, що єдиним претендентом на 25-річного англійця взимку може стати Ліверпуль. Інші великі європейські клуби, зацікавлені у гравцеві, готові чекати до літа, коли його контракт із Пелес закінчиться, щоб підписати його на умовах вільного агента.\nЛіверпуль цікавився Геї ще влітку, проте угода на суму 35 мільйонів фунтів не відбулася в останній момент. Водночас серед клубів, які розглядають його підписання наступного літа, називають Баварію, Реал Мадрид та Барселону. Англієць івуарійського походження зможе вести переговори з іноземними клубами вже з 1 січня 2026 року (з англійськими — за місяць до спливання контракту).\nУ Крістал Пелес відзначають, що Марк повідомив керівництво клубу про небажання продовжувати контракт і залишить команду після завершення нинішньої угоди 30 червня. \nДля Ліверпуля підписання Геї важливе через істотні проблеми в цій зоні: літній юний новачок Джованні Леоні отримав травму передньої хрестоподібної зв’язки, майбутнє Ібраїми Конате залишається невизначеним, а рівень надійності в обороні й близько не вражає. Саме тому мерсісайдці банально можуть бути вимушені виходити на трансферний ринок вже взимку для підсилення центру захисту."
    },
    {
        "title": "Арсенал — Тоттенгем. Анонс і прогноз на матч АПЛ 23.11.2025",
        "image": "https://images.football.ua/i/news/630x373/567/567952.jpg",
        "text": "Північнолондонське дербі повертається — і на Емірейтіс Стедіумі очікується один із ключових моментів у сезоні для обох команд. Арсенал, який підходить до матчу лідером чемпіонату, повертається після міжнародної паузи з надважким графіком: спочатку дербі проти одного з принципових суперників, а потім — поєдинок ЛЧ із Баварією та виїзд до Челсі. Тоттенгем же приїде з прагненням розірвати довгу безвиграшну серію проти \"канонірів\" і водночас зберегти свій статус єдиної команди Прем’єр-ліги, яка не програвала на виїзді.\nНЕДІЛЯ, 5 ЖОВТНЯ, 18:30 ▪️ ЕМІРЕЙТС СТЕДІУМ, ЛОНДОН ▪️ ГОЛОВНИЙ АРБІТР — МАЙКЛ ТЕЙЛОР ▪️ ПРЯМА ТРАНСЛЯЦІЯ НА SETANTA SPORTS\nАрсенал підходить до дербі на хвилі, попри нічию 2:2 в останньому матчі з Сандерлендом, яка перервала їхню вражаючу серію з десяти перемог поспіль і вісьмома \"сухими\" матчами. Ця нічия дозволила Манчестер Сіті скоротити відставання до чотирьох очок, тому поразка в дербі може серйозно похитнути позиції лідера. Головною проблемою Мікеля Артети перед важливим тижнем стала кадрова криза: під час міжнародної паузи травму отримав ключовий центральний захисник Габріел, який також дуже небезпечний при стандартах. Також під питанням участь низки інших важливих гравців, що змусить тренера шукати рішення в глибині складу. Незважаючи на це, команда виглядає цілісною та мотивованою — інакше бути і не може, коли ми говоримо про дербі Північного Лондона.\n\nЧи не найбільш сильною стороною Арсеналу залишаються стандартні положення: саме з них команда забила 10 із 20 своїх м'ячів у чемпіонаті. Однак без Габріела ця зброя може втратити гостроту. У атаці великі надії покладаються на Мікеля Меріно, який відмінно справляється з роллю відтягнутого нападника – у двох останніх матчах він відзначився двома голами та результативною передачею. Його протистояння з центральними захисниками Тоттенгема сьогодні може бути ключовим.\nТомас Франк поступово будує свою команду в Тоттенгемі, яка займає високе 5-те місце в таблиці, проте реальна якість гри \"шпор\" викликає питання. Вони знаходяться аж на 16-й позиції в таблиці очікуваних набраних очок, що свідчить про певну частку удачі в їхніх результатах. Після драматичної нічиєї 2:2 з Манчестер Юнайтед (Рішарлісон забив на 91-й хвилині, але гості відігралися на 96-й), команда прагне повернутися на переможний шлях. Впевнена гра вдома їм не дається, а от на виїзді Тоттенгем – єдина непереможена команда ліги, яка має найкращі показники забитих (12) і пропущених (3) м'ячів серед усіх команд, що грали у гостях.\n\nГоловною проблемою \"шпор\" залишається травмованість креативних гравців і нападників, що змушує Франка експериментувати з атакувальною лінією. Відсутність Кулусевські, Меддісона, Соланке та Коло Муані позбавляє команду чіткості в завершальній фазі. Великі надії покладаються на Мохаммеда Кудуса та Хаві Сімонса, яким необхідно знайти спосіб пройти міцну оборону Арсеналу. Однак історія сьогодні говорить не на користь гостей: вони не перемагали свого принципового суперника понад три роки, а остання їхня перемога на Емірейтс була понад 15 років тому. Це буде перше дербі без Гаррі Кейна чи Сона Хин Міна у складі \"шпор\" з 2014 року. \nЗа версією букмекерів, сьогодні більше шансів на успіх мають підопічні Мікеля Артети. Так, на перемогу Арсеналу в основний час пропонується коефіцієнт 1.40, тоді як потенційний успіх Тоттенгема оцінюється показником 8.00. Ймовірність нічийного результату представлена ​​коефіцієнтом 4.50. \nАРСЕНАЛ : Рая — Тімбер, Саліба, Габріел, Калафіорі — Едегор, Субіменді, Райс — Сака, Йокерес, Езе\nТОТТЕНГЕМ : Ареола — Вокер-Пітерс, Мавропанос, Кілман, Діуф — Магасса — Боуен, Фернандеш, Пакета, Саммервілль — Фюлькруг"
    },
    {
        "title": "Хетафе — Атлетіко Мадрид. Анонс і прогноз на матч Ла Ліги 23.11.2025",
        "image": "https://images.football.ua/i/news/630x373/567/567963.jpg",
        "text": "Атлетіко Мадрид прагнутиме здобути п'яту поспіль перемогу в Ла Лізі, продовжуючи свою кампанію-2025/26 матчем проти Хетафе на стадіоні Колісеум у неділю ввечері.\nХетафе — Атлетіко Мадрид\nНеділя, 23 листопада, 19:30, стадіон Колісеум, Хетафе\r\nПряма трансляція на медіасервісі MEGOGO. \n\nХетафе має співвідношення результатів п'ять перемог, дві нічиї та п'ять поразок у 12 матчах Ла Ліги цього сезону, з 17 очками. Столична команда пішла на міжнародну паузу після поразки 0:1 від Мальорки, але фактично виграла три з останніх чотирьох матчів у всіх турнірах, включаючи дві перемоги в лізі над Атлетік Більбао та Жироною. \"Сині\", які минулого сезону фінішували 13-ми, цього разу прагнуть потрапити у верхню половину таблиці.\nХетафе приголомшив Атлетіко в останній зустрічі між командами у березні, здобувши перемогу 2:1, і тепер прагнутиме оформити другу поспіль домашню перемогу над командою Сімеоне. Та перемога була першою для Хетафе над Атлетіко з листопада 2011 року, а дві поспіль перемоги над \"червоно-білими\" вони не здобували з 2010 року. Атлетіко, тим часом, пішов на міжнародну паузу після домашньої перемоги 3:1 над Леванте, набравши 25 очок у 12 матчах.\nПоказники \"матрацників\" у Ла Лізі цього сезону: сім перемог, чотири нічиї та одна поразка. \"Червоно-білі\" виграли останні чотири матчі у всіх турнірах, а також мають чотириматчеву переможну серію в Ла Лізі, здолавши Осасуну, Реал Бетіс, Севілью та Леванте. Хоча команда Сімеоне також обіграла Юніон Сент-Жилуаз у Лізі чемпіонів, у цьому турнірі вони програли двічі, поступившись Ліверпулю та Арсеналу.\nВиїзна форма Атлетіко цього сезону була невтішною, вони здобули лише одну перемогу у п'яти матчах, а Хетафе програв на своєму полі лише раз.\nЗа версією betking на перемогу Хетафе можна поставити з коефіцієнтом 5.00, тоді як потенційний успіх Атлетіко Мадрид оцінюється показником 1.77. Імовірність нічийного результату представлена ​​коефіцієнтом 3.50.\nХетафе: Сорія — Даконам, Абкар, Дуарте — Іглесіас, Мілла, Арамбаррі, Ріко — Мартін — Лісо, Майораль.\nАтлетіко Мадрид: Муссо — Льоренте, Хіменес, Ленгле, Руджері — Гонсалес, Коке, Барріос, Баена — Серлот, Альварес.\nНе зіграють: Давінчі, Нею (Хетафе) — Ле Норман (Атлетіко Мадрид).\nПід питанням: немає (Хетафе) — Дж. Сімеоне, Облак (Атлетіко Мадрид).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Президент Ла Ліги може бути дискваліфікований за розголошення інформації про Барселону — AS",
        "image": "https://images.football.ua/i/news/630x373/568/568011.jpg",
        "text": ""
    },
    {
        "title": "Реал розглядає Вінісіуса, як незамінного гравця та хоче продовжити з ним контракт ",
        "image": "https://images.football.ua/i/news/630x373/568/568008.jpg",
        "text": "Мадридський Реал має намір найближчим часом продовжити контракт з вінгером команди Вінісіусом Жуніором. Про це повідомляє AS.\nЗа інформацією джерела, керівництво \"вершкових\" розглядає бразильця, як ключового гравця клубного проекту.\nЗазначається, що протиріччя, які виникли між сторонами у переговорному процесі після клубного чемпіонату світу, було врегульовано останніми тижнями."
    },
    {
        "title": "Барселона — Атлетік Більбао. Анонс і прогноз на матч Ла Ліги 22.11.2025",
        "image": "https://images.football.ua/i/news/630x373/567/567959.jpg",
        "text": "Для Барселони це вечір повернення додому: вони приймають Атлетік Більбао на нещодавно відреставрованому Камп Ноу у суботу ввечері в рамках 13-го туру Ла Ліги. Каталонський гранд нарешті повертається на свій культовий стадіон після більш ніж двох років відсутності, що знаменує собою історичний момент для клубу та його вболівальників.\nБарселона — Атлетік Більбао\nСубота, 22 листопада, 17:15, стадіон Камп Ноу, Барселона\r\nПряма трансляція на медіасервісі MEGOGO.\n\nБарселона вперше за 909 днів вийде на Камп Ноу, провівши цілі сезони-2023/24 та 2024/25 на Олімпійському стадіоні імені Льюїса Компаніса під час масштабного проєкту реконструкції. Прогрес ремонту був повільнішим, ніж очікувалося, і навіть зараз стадіон відкривається з обмеженою місткістю 45 000 місць, що менше половини очікуваної повної місткості у 105 000, коли проєкт буде завершено.\nКоманда Гансі Фліка повертається додому, займаючи друге місце в таблиці з 28 очками, відстаючи на три пункти від Реал Мадрид. Маючи дев'ять перемог, одну нічию та дві поразки, \"синьо-гранатові\" забили найбільше голів у лізі (32), але й пропустили 15 — ця нестабільність в обороні продовжує бути занепокоєнням. Барселона не змогла зберегти ворота \"сухими\" в останніх 10 матчах, причому їхнє останнє \"сухе\" завершення гри було у вересні проти Хетафе. Незважаючи на це, підопічні Фліка програли лише один із останніх п'яти матчів у всіх турнірах і підходять до цієї зустрічі після захоплюючої перемоги 4:2 над Сельтою.\nІсторично склалося, що Барселона має значну перевагу в цьому протистоянні, вигравши три останні зустрічі. Загалом в останніх десяти матчах баски перемагали лише двічі, і обидва рази це було у Кубку Іспанії після додаткового часу.\nАтлетік Більбао, тим часом, посідає сьоме місце в Ла Лізі з п'ятьма перемогами, двома нічиїми та п'ятьма поразками (17 очок). Команда Ернесто Вальверде минулого вікенду уникла четвертої поспіль поразки, мінімально здолавши Реал Ов’єдо 1:0, але загалом їхня форма в лізі нестабільна. Баски забили шість голів в останніх п'яти матчах, зберігши лише одну \"суху\" гру за цей період. Вони приїдуть без своїх уболівальників, оскільки Барселона заборонила присутність гостьових фанатів із міркувань безпеки. З восьмиочковим відставанням від першої четвірки, Атлетік розуміє, що не може дозволити собі багато нових невдач, якщо прагне боротися за єврокубки.\nЗа версією betking на перемогу Барселони можна поставити з коефіцієнтом 1.44, тоді як потенційний успіх Атлетік Більбао оцінюється показником 7.00. Імовірність нічийного результату представлена ​​коефіцієнтом 5.20.\nБарселона: Ж. Гарсія — Е. Гарсія, Араухо, Кубарсі, Бальде — Касадо, Ольмо, Лопес — Ямаль, Левандовські, Рашфорд.\nАтлетік Більбао: Сімон — Берчіче, Лапорт, Вівіан, Горосабель — Гаурегізар, Руїс де Галаррета — Н. Вільямс, Санчес, Беренгер — Гурусета.\nНе зіграють: тер Штеген, Педрі (Барселона) — І. Вільямс, Егілус, Саннаді, Прадос, Альварес (дискваліфікація) (Атлетік Більбао).\nПід питанням: Касадо (Барселона) — Сансет (Атлетік Більбао).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Ла Ліга-2025/26, 13 тур. Анонси поєдинків та головні інтриги",
        "image": "https://images.football.ua/i/news/630x373/567/567919.jpg",
        "text": "Відсьогодні й до вівторка, 25 листопада, мають відбутися всі десять матчів 13-го туру іспанської Ла Ліги-2025/26. Відкриють його на Камп де Месталья у Валенсії, де однойменний клуб прийматиме Леванте в рамках міського дербі.\nСлідкуйте за поєдинками на Football.ua.\n13 тур. 21.11.2025\n13 тур. 22.11.2025\n13 тур. 23.11.2025\n13 тур. 24.11.2025\nП'ятниця, 21 листопада, 22:00. Камп де Месталья, Валенсія\nВаленсія не знає смаку поразок у домашніх дербі з Леванте в Ла Лізі й сподіватиметься, що невдача не спіткає її у першій із сезону-2021/22 подібній дуелі. Незадовго до паузи на матчі збірних колектив Карлоса Корберана вдома відібрав очки в Реала Бетіс (1:1) і залишив зону вильоту. У той же час безвиграшна серія Валенсії у чемпіонаті нині налічує сім матчів (3Н, 4П).\nОфіційним беттінг-партнером Ла Ліги в України є букмекерська компанія betking.\nЛеванте внаслідок поразки від Атлетіко в Мадриді (1:3) навпаки опустився до зони вильоту. Команда Хуліана Калеро вчетверте поспіль не зуміла набрати більше одного очка (1Н, 3П). Очікуємо, що в дебютному для керманичів обох клубів подібному дербі навіть не надто впевнена гра Валенсії в атаці не завадить їй досягнути успіху навіть у боротьбі з наразі другою найгіршою обороною Ла Ліги.\nСубота, 22 листопада, 15:00. Мендісорроса, Віторія-Гастейс\nНе забивши в п'ятому за сезон матчі чемпіонату Алавес поступився на виїзді Жироні (0:1). Тепер від зони вильоту клуб відділяють п'ять залікових балів і якщо колектив Едуардо Коудета хоче уникнути втрати місця серед \"еліти\", то йому доведеться якимось чином покращити свої атакувальні показники. Сельта ж якраз пропустила щонайменше один гол у кожному зі своїх попередніх поєдинків Ла Ліги.\n\nКоманда Клаудіо Хіральдеса туром раніше вдома намагалася дати бій іншому, значно соліднішому представнику Каталонії, а саме Барселоні, очікувано зазнавши невдачі (2:4). Таким чином безпрограшна серія Сельти в усіх турнірах зупинилася на позначці у вісім матчів (6В, 2Н). Найбільш компромісний учасник Ла Ліги-2025/26 сподіватиметься на успіх у суботу, який допоможе йому обійти Алавес у турнірній таблиці.\nСубота, 22 листопада, 17:15. Spotify Камп Ноу, Барселона\nПовний анонс цього протистояння читайте на нашому сайті вранці 22.11.2025.\n\nСубота, 22 листопада, 19:30. Естадіо Ель-Садар, Памплона\nОсасуна з другим найгіршим нападом турніру сподіватиметься на четверту поспіль звитягу над Реалом Сосьєдад у Ла Лізі. Здобуті в п'яти домашніх матчах десять очок дозволяють команді Алессіо Ліші вірити в можливість обіграти суперника із Сан-Себастьяна, який у чемпіонаті не перемагав на виїзді вже десять поєдинків поспіль (4Н, 6П).\n\nНезадовго до перерви на матчі збірних колектив Серхіо Франсіско врятувався від виїзної поразки Ельче завдяки голу капітана Мікеля Оярсабаля з пенальті на 89-й хвилині (1:1). У суботу Реал Сосьєдад сподіватиметься вперше з квітня 2024 року вп'яте поспіль не програти в чемпіонаті Іспанії і бодай трохи збільшити свій відрив від зони вильоту.\nСубота, 22 листопада, 22:00. Естадіо де ла Кераміка, Вільярреал\nВпоравшись з Еспаньйолом на виїзді (2:0) Вільярреал уперше із серпня 2022 року святкував третю поспіль \"суху\" перемогу в Ла Лізі, чотирьох таких не маючи з грудня 2014-го. Тільки двічі поступившись Мальорці в 17-ти попередніх домашніх матчах турніру при десяти звитягах і п'яти нічиїх, Вільярреал є очевидним фаворитом майбутньої дуелі.\n\nМальорка домашньою перемогою над Хетафе (1:0) зуміла відділити себе від зони вильоту, але на відстань тільки двох очок. Ягоба Аррасате колезі з Вільярреала в Ла Лізі раніше поступився сім разів, двічі зігравши внічию. Вкрай суперечливі виступи Мальорки змушують вважати, що цього разу ця статистика точно не покращиться.\nНеділя, 23 листопада, 15:00. Естадіо Карлос Тартьєре, Ов'єдо\nСтраждання Реала Ов'єдо після повернення до \"еліти\" продовжилися цілком очікуваною поразкою від Атлетіка в Більбао (0:1). Клуб увосьме в сезоні так і не порадував своїх уболівальників результативними ударами. Колектив Луїса Карріона потребує залікових балів, але навряд чи він здобуде їх у боротьбі саме зі значно перспективнішим Райо Вальєкано.\n\nТуром раніше команда Іньїго Переса стримала вдома мадридський Реал (0:0). На виїзді ж Райо Вальєкано виступає нестабільно, маючи три звитяги, але й чотири поразки. Клуб ризикує вперше з травня 2024 року не забити бодай одного гола в третьому поспіль матчі Ла Ліги, але ми очікуємо, що в такій дуелі це з ним вкрай навряд чи станеться.\nНеділя, 23 листопада, 17:15. Естадіо Олімпіко де ла Картуха, Севілья\nРеал Бетіс туром раніше не впорався з Валенсією на виїзді (1:1) і тепер прийматиме іншого претендента на виліт. Клуб із Севільї удома не програвав Жироні з березня 2010 року (4В, 3Н) і справедливо вважається очевидним фаворитом майбутнього протистояння. Сподіваючись на боротьбу за місце в топ-4, команда Мануеля Пеллегріні має брати в подібних дуелях якнайбільше очок.\n\nДомашня перемога над Алавесом завдяки голу Віктора Циганкова (1:0) була для Жирони важливим моментом перед матчами збірних. У той же час на виїзді колектив Мічела не перемагав у Ла Лізі з травня (2Н, 4П), загалом маючи тільки дві виїзні звитяги в чемпіонаті в 2025 році (15 поєдинків). Дуже малоймовірно, що зараз клуб із Каталонії спроможний поїхати із Севільї з бодай одним заліковим балом.\nНеділя, 23 листопада, 19:30. Колісеум, Хетафе\nПовний анонс цього протистояння читайте на нашому сайті вранці 23.11.2025.\nНеділя, 23 листопада, 22:00. Естадіо Мартінес Валеро, Ельче\nПовний анонс цього протистояння читайте на нашому сайті вранці 23.11.2025.\n\nПонеділок, 24 листопада, 22:00. RCDE Стедіум, Корнелья де Льобрегат/Ель-Прат де Льобрегат\nНовий тур чемпіонату Іспанії у Барселоні закриють Еспаньйол, який незадовго до перерви на матчі збірних уперше в сезоні-2025/26 зазнав другої поспіль поразки, і Севілья, якій удалося перервати свою серію з трьох поєдинків без очок. Перед колективом Маноло Гонсалеса стоїть непростий виклик у вигляді спроби принести клубу першу із січня 2017 року звитягу над цим суперником.\n\nПротягом попередніх майже дев'яти років Севілья вісім разів обіграла Еспаньйол, у семи з цих випадків забивши йому щонайменше двічі, і чотири рази поділила з ним залікові бали. Команда Матіаса Алмейди в понеділок буде націлена на успіх, який дозволить їй обійти клуб із Каталонії у турнірній таблиці чемпіонату й потенційно скоротити свою відстань від Реала Бетіс, який прагне вчетверте поспіль фінішувати вище. \n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Від водія автобуса — до тренера Ла Ліги: подорож Маноло Гонсалеса з Еспаньйолом",
        "image": "https://images.football.ua/i/news/630x373/566/566626.jpg",
        "text": "46-річний Маноло Гонсалес не став великим футболістом, зате зумів стати великим тренером. Його шлях — від найнижчих дивізіонів Іспанії до п’ятого місця в Ла Лізі — справжня історія про терпіння та наполегливість.\nКолись він водив автобус із Бадалони до Барселони, а тепер очолює Еспаньйол, який лише нещодавно святкував своє 125-річчя й тимчасово піднімався до зони Ліги чемпіонів. Наприкінці жовтня його команда протистояла Атлетіку Льєйда, клубу з напіваматорського четвертого дивізіону, у Кубку Іспанії. Але навіть тамтешній тренер Габрі Гарсія добре знає суперника:\n\"Я знайомий із Маноло, ми грали один проти одного, — каже він. — Ми обоє прийшли знизу\".\nІ справді, \"знизу\" — слово ключове. Гонсалес не соромиться свого минулого, навпаки — пишається ним. Він пройшов усі щаблі: від дитячих і регіональних команд до Терсери з майже чотирма сотнями клубів, далі — Сегунда B, Сегунда, і, зрештою, Ла Ліга. Дорога довга, настільки, що ще кілька років тому він не кидав основну роботу — водив приміський автобус у Барселону.\n\"Я звичайний хлопець\", — каже Маноло, перекрикуючи шум тренування Еспаньйола. І це справді так. Без пафосу, без пихи — просто чесна людина, яка зробила себе сама. Хоча він називає вихід у Ла Лігу лотереєю, насправді це результат роботи, таланту й тисяч годин на тренувальних полях по всій Іспанії.\nОфіційним беттінг-партнером Ла Ліги в Україні є букмекерська компанія betking.\n\"Одного дня ти Джон Траволта, а наступного — просто Маноло Гонсалес\", — жартує він. Футбол швидко змінює людей. Учора ти зірка, сьогодні — звичайний тренер із лисою головою. Але це не завжди погано. Навесні минулого року 45-річний Маноло, який усе життя прожив у одній квартирі й ніколи не працював у професійному футболі, раптом отримав шанс очолити Еспаньйол. Здавалося, що все сталося за одну ніч. Але насправді — за десять тисяч ночей.\n\n\"Коли приходиш у Ла Лігу, здається, що ніколи не був тренером, — усміхається він. — Але ж я тренував у Ебро, Пенья Депортива, Бадалоні. Невже це не рахувалося? Я займаюся цим уже тридцять років\".\nМожливо, саме тому в нього все вийшло. Гонсалес став найулюбленішим тренером фанатів Еспаньйола за багато років. Його поважають не за гучні слова, а за підхід:\n\"Твоя мета — зробити гравців кращими. А тоді життя саме покаже, куди тебе занесе\".\nМаноло Гонсалес народився в крихітному селищі Фольгосо-до-Коурель у Галісії, але коли йому було три роки, родина переїхала до Барселони. Мати відкрила невеликий ресторан, а хлопець — як і всі діти навколо — ганяв м’яча у дворі. Його прозвали Стоїчков — за вибуховий характер, і, як каже сам Маноло, він справді непогано грав. Але не настільки, щоб стати кимось великим.\n\"Моя стеля — це Сегунда B, — зізнається він. — Через фізику і через голову. Я був саме тим типом гравця, якого зараз намагаюся не виховувати. Надто запальний, постійні видалення, поразки переживав так, що мама знала — краще до мене не підходити. І головне — я не мав поруч людини, яка б мене спрямувала. У Мартіненку з тренером Пако Санчесом я навчився речей, які як футболіст знати не мав би — але вони стали безцінними для тренера. Я робив усе по-своєму, навіть якщо це шкодило команді. Зараз би я собі такого не дозволив\".\nВін усміхається, але без жалю: «Якби мав іншу голову, краще б про себе дбав. У нижчих лігах багато справді талановитих футболістів. Усе зводиться до того, щоб знайти свій рівень і втриматись на ньому. Роналдіньйо міг стати символом цілої епохи — але не став, і це сумно. Чи міг я дійти до Прімери? Навряд. Але міг мати довшу, розумнішу кар’єру — так\".\nМаноло ніколи не приховував: якби міг обирати, став би футболістом, а не тренером. \"Я б помінявся місцями без роздумів. І своїм хлопцям про це кажу\", — сміється він. Але доля розпорядилася інакше. Ще у 16 він почав тренувати. Не з амбіцій — просто йому це подобалось. Згодом зустрів тренера Антоніо Санчеса, який показав йому футбол інакше — не як гру, а як систему. \"Саме завдяки йому я зрозумів, що хочу бути тренером\", — каже Маноло.\n\nІ додає: \"Ще одна людина, яка багато мене навчила — Хосе Рамон Пресадо. Він працював у Реалі та Еспаньйолі, і завдяки йому я навчився справлятися з тиском та критикою\".\nПопри сумніви, він ішов уперед — Мартіненк, Сант Габріель, Бадалона. Майбутнє було туманним, стабільності не було. Лише у 2018 році Маноло нарешті попросив у автобусної компанії відпустку.\n\"Прокидався о п’ятій ранку, відпрацьовував маршрут, закінчував десь о четвертій, потім їхав на тренування. Додому повертався близько восьмої. Коли навчався на тренерських курсах — працював ночами. Люди бачать лише теперішнє, але не бачать, що за ним стоїть. У Сегунді B мені ще пощастило — можна було якось жити з цього. Багато хто не може. Але настає момент, коли треба зробити вибір: або ризикуєш і стаєш тренером по-справжньому, або залишаєшся з гарантованою, але безликою роботою\".\nДалі все пішло швидше. У 2020-му його Бадалона вибила Хетафе з Кубка Іспанії. Згодом він привів Пенья Депортива з четвертого дивізіону до двох поспіль плей-офів. У липні 2023-го Маноло очолив дубль Еспаньйола — попри те, що інші клуби пропонували більше грошей. І вже за рік усе перевернулось: перша команда Еспаньйола загрузла у другому дивізіоні, два тренери були звільнені, а клуб стояв на межі катастрофи. \"Якби не повернулися в Ла Лігу, ми б пропали\", — визнає Гонсалес.\n\n\"Для мене вихід у Прімеру— справжня лотерея, — каже Маноло. — Просто опинився в потрібному місці в потрібний момент. Ти думаєш: “Та ні, вони ж не поставлять тренера з дубля, коли треба повертатися до еліти. Це ж питання життя і смерті.” Але вони запитали, чи готовий я, і я відповів: “Звісно.” Головне, що гравці повірили — без цього ніяк\".\nПід його керівництвом Еспаньйол провів 12 матчів у Сегунді — і не програв жодного, піднявшись до Ла Ліги через плей-оф. Але навіть після цього не було гарантії, що Гонсалес залишиться головним. Його могли просто замінити на більш досвідченого тренера. Та й узагалі, як він зізнається, ще в Сегунді B його часто сприймали як тренера малих команд.\n\"Спортивний директор Еспаньйола побачив у мені те, чого інші не бачили, — каже Маноло. — Багато футболістів і тренерів отримують ярлики. А насправді в нижчих лігах теж повно таланту. Люди думають: “Та цей хлопець не для Прімери, у нього ж немає досвіду.” А якщо мене поставлять у Ла Лігу, і щось піде не так, — директору доведеться відповідати. Треба мати мужність, щоб ризикнути. І коли на початку результати були не найкращі, гравці могли легко відвернутися: “Та він же новачок, перший сезон у Примері”. Але сталося навпаки\".\n\nІ ось тепер Еспаньйол — шостий у таблиці, клуб ніби ожив. Нове керівництво, нові ідеї, нова енергія — бізнесмен із Бернлі Алан Пейс тепер відповідає за все. Минуло вже три десятиліття, і все навколо змінилося: замість одного помічника — цілий штаб, замість кількох сотень уболівальників — десятки тисяч. Ресурси, про які колись можна було лише мріяти. Але навіть зараз, коли він стоїть на тих величезних аренах, є момент, який щоразу змушує завмерти — тиша перед стартовим свистком.\nІ, звісно, зарплата. Маноло сміється: \"Та це ж не нулі Моурінью! Коли вперше побачив контракт, подумав лише одне: “Погаси борги, а решту відклади — бо день-два, і все може змінитись\".\nЧи не зникає при цьому оте відчуття чистоти? Частково — так. У Ла Лізі багато речей, які йому чужі. \"Ми ж звичайні люди, просто робимо свою роботу. А мені не подобається, коли будь-яке слово підхоплюють і розкручують\", — каже він. І все ж, попри його нелюбов до нескінченних пресконференцій, журналісти його обожнюють. Він говорить прямо, без фільтрів, із гумором і харизмою, якої бракує більшості тренерів.\n\nА наприкінці Маноло дивиться на поле й усміхається: \"Насправді все не так уже й відрізняється. Навіть кутовий у нас є той самий, що й колись. І, знаєш що? Він досі працює\".\n\"Я досі нервую щочетверга, — зізнається Маноло. — І якщо колись цей мандраж зникне — значить, час зупинятись. Неважливо, через що: вік, гроші чи просто втома. Якщо в тобі більше немає цієї енергії, то все — гра закінчена\".\nПеремоги для нього — не стільки радість, скільки полегшення. \"Тиск величезний, — каже він. — Бо розумієш: від тебе залежать люди — гравці, персонал, уболівальники. У Прімері все інакше: це не просто футбол, це бізнес, шоу. Але ми намагаємося не втратити головного — задоволення від гри, змагання, самої суті футболу\".\nВін говорить про своїх підопічних із теплотою: \"Мої хлопці — не медійні персонажі, не ті, що женуться за лайками. Вони справжні футболісти. Можливо, мені просто пощастило з людьми, але відколи я тут, усе виглядає по-чесному. Це команда, де всі віддаються повністю, де кожен живе футболом так само, як ми колись у Сегунді B. Я не можу сказати, що це якийсь “інший світ\".\nThe Telegraph\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Конкурент Циганкова вибув на тривалий термін через травму",
        "image": "https://images.football.ua/i/news/630x373/567/567907.jpg",
        "text": "Вінгер Жирони Крістіан Порту вибув на тривалий термін через серйозну травму. Про це повідомляє прес-служба клубу.\nУ середу, 19 листопада, 33-річний іспанець зазнав ушкодження на тренуванні, після чого йому провели медичне обстеження.\nВ результаті обстеження з'ясувалося, що у Крістіана розрив передньої хрестоподібної зв'язки лівого коліна. Завтра, 21 листопада, він має перенести операцію.\nТочних термінів відновлення гравця не називають, але вже є прогнози, що він пропустить близько шести місяців.\nЦього сезону Порту провів 11 матчів, у яких відзначився одним асистом.\nПісля 12 турів Жирона набрала десять очок і посідає 18 місце у Ла Лізі. Свій наступний матч команда Мічела проведе проти Бетіса – гра пройде 23 листопада."
    },
    {
        "title": "Ельче — Реал Мадрид. Анонс і прогноз на матч Ла Ліги 23.11.2025",
        "image": "https://images.football.ua/i/news/630x373/567/567961.jpg",
        "text": "Мадридський Реал прагнутиме повернутися на переможний шлях у вищому дивізіоні Іспанії, продовжуючи свою кампанію виїзним матчем проти Ельче у неділю.\nЕльче — Реал Мадрид\nНеділя, 23 листопада, 22:00, стадіон Естадіо Мануель Мартінес Валеро, Ельче\r\nПряма трансляція на медіасервісі MEGOGO.\n\nЕльче минулого сезону фінішував другим у Сегунді, забезпечивши собі повернення до вищого дивізіону, і для клубу це був доволі успішний початок кампанії-2025/26. Показники команди Едера Сарабії — три перемоги, шість нічиїх та три поразки — приніс їм 15 очок, чого достатньо для 11-го місця у таблиці. \n\"Зелено-смугасті\" не змогли здобути перемогу в Ла Лізі з кінця вересня, програвши три та зігравши внічию два з останніх п'яти матчів. На міжнародну паузу Ельче пішов після нічиєї 1:1 з Реал Сосьєдадом, і тепер команда прагнутиме перемогти Реал вперше з 1978 року. Мадрид був переможцем у 35 із 53 попередніх зустрічей між цими двома сторонами, включаючи перемогу 4:0 в останньому поєдинку у 2022/23 роках.\nРеал Мадрид зіграв унічию 0:0 з Райо Вальєкано у своєму останньому матчі перед міжнародною перервою, а перед цим поступився Ліверпулю 0:1 у Лізі чемпіонів. Реал Мадрид має найкращий спільний оборонний показник у Ла Лізі цього сезону (10 пропущених м'ячів). Крім того, Кіліан Мбаппе є їхнім найкращим гравцем в атаці, забивши 13 голів у чемпіонаті — на шість більше, ніж будь-який інший гравець.\nРеал Мадрид має найкращий показник на виїзді в Ла Лізі, набравши 13 очок у шести матчах. Водночас Ельче не зазнав поразок на своєму полі, вигравши три та зігравши внічию три з шести домашніх ігор.\nЗа версією betking на перемогу Ельче можна поставити з коефіцієнтом 7.50, тоді як потенційний успіх Реал Мадрида оцінюється показником 1.35. Імовірність нічийного результату представлена ​​коефіцієнтом 5.33.\nЕльче: Дітуро — Нуньєс, Аффенгрубер, Чуст, Педроса — Агуадо — Госан, Фебас, Мендоса, Мір — А. Родрігес.\nРеал Мадрид: Куртуа — Александер-Арнольд, Асенсіо, Алаба, Каррерас — Камавінга, Вальверде, Гюлер — Беллінгем — Вінісіус, Мбаппе.\nНе зіграють: Біґас (Ельче) — Мілітао, Рюдігер, Карвахаль (Реал Мадрид).\nПід питанням: немає (Ельче) — Гюйсен, Мастантуоно, Чуамені (Реал Мадрид).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Наполі з дублем Нереса переграв Аталанту",
        "image": "https://images.football.ua/i/news/630x373/568/568039.jpg",
        "text": "Чи є життя після відходу з посади головного тренера фундаменталіста Джан П’єро Гасперіні? На це питання в цьому сезоні, наразі — без особливих успіхів, намагається знайти відповідь бергамаська Аталанта. Принаймні італійській Серії A справи в неї геть кепські, і з 11 попередніх зустрічей \"Богиня\" змогла виграти лише дві, тоді як аж сім звела до нічийних підсумків, а ще пару програла.\nЦе в підсумку призвело до того, що міжнародну перерву клуб відходив на чолі Іваном Юричем та розгромом від Сассуоло, а повернувся до роботи вже з новопризначеним Раффаеле Палладіно, який за 11 днів мав підготувати команду до виїзного матчу проти чинного чемпіона країни, Наполі, який не перемагав у жодному з останніх трьох поєдинків перед листопадовою перервою. Але Антоніо Конте, поки що, тримається на посаді. Хоча справи із захистом титулу наразі йдуть доволі важко.\nПалладіно щось хоче перебудовувати в Аталанті, але в контексті цієї зустрічі ми фактично опинились посеред будівельного майданчика, де просто немає приводів очікувати побачити щось, на що варто було б кинути оком. От так і гра бергамасків виглядала на початку, особливо — що стосується оборони. На 17 хвилині Нереса втратили з поля зору на правому фланзі атаки, коли Гойлунн відіграв йому на хід до штрафного в дотик, а приблизно за 20 хвилин захист гостей повторив те саме, але тільки з передачею Ррахмані. У обох випадках бразилець надто спокійно відіграв воротаря Карнезеккі ударами по різних кутах.\nІ щоб уже точно підсумувати провал Аталанти в першому таймі, Наполі відзначився третім голом зусиллями Ланга, який головою на дальній замкнув подачу з правого флангу штрафного від Ді Лоренцо на останніх хвилині основного часу перед перервою. Усе, на що спромоглась команда Палладіно в атаці у відповідь, це приймати м’ячі перед чужим штрафним спиною до воріт, розвертатись, і гатити бозна-куди. Ніби й не було жодного плану на гру.\nНа відміну від другого тайму. Так, там Аталанта дійсно спробувала бути цікавою попереду, що вдалось забезпечити лише самим фактом появи Скамакки на вістрі атаки. Той одразу почав майструвати моменти для себе й партнерів, і зокрема на власних плечах вивіз гол престижу для власної команди. На 52 хвилині Джанлука десь біля центрального кола розпочав швидкий розіграш, а завершив його вже в центрі чужого штрафного ударом боковими ножицями з подачі Белланови з правого краю. Ніби так від самого початку не можна було грати.\nІ в подальшому подібних моментів було достатньо, коли Наполі відверто вайлувато намагався обороняти свою перевагу за рахунком, і якби Де Кеталаре чи той-таки Скамакка десь віднайшли другий м’яч невдовзі після першого, то в команди Конте могли б виникнути серйозні негаразди. Проте час минав, Аталанта не забивала, а сили в гостей та фантазія в Скамакки все ж таки не безмежні, тож довелось примиритись із поразкою.\nУ наступному турі Наполі гостюватиме в Роми, тоді як посеред тижня прийматиме азербайджанський Карабах у Лізі чемпіонів УЄФА, а бергамаська Аталанта посеред тижня зіграє на виїзді проти франкфуртського Айнтрахта, тоді як вихідними проведе домашній матч проти Фіорентини.\n\nНаполі — Аталанта 3:1\nГоли: Нерес, 17, 38, Ланг, 45 — Скамакка, 52\n\nНаполі: Мілінкович-Савич — Беукема, Ррахмані (Жезус, 63), Буонджорно — Ді Лоренцо, Лоботка, Мактоміней, Гутьєррес (Маццоккі, 69) — Нерес (Політано, 69), Гойлунн (Лукка, 74), Ланг (Ельмас, 69)."
    },
    {
        "title": "Фіорентина — Ювентус. Анонс і прогноз на матч Серії А 22.11.2025",
        "image": "https://images.football.ua/i/news/630x373/567/567980.jpg",
        "text": "У рамках 12-го туру італійської Серії А-2025/26 у Флоренції місцева Фіорентина прийматиме туринський Ювентус.\n[*] — положення в турнірній таблиці\nСУБОТА, 22 ЛИСТОПАДА, 19:00. СТАДІО АРТЕМІО ФРАНКІ, ФЛОРЕНЦІЯ. ГОЛОВНИЙ АРБІТР — ДАНІЕЛЕ ДОВЕРІ. ПРЯМА ТРАНСЛЯЦІЯ НА MEGOGO\nНаступник Стефано Піолі на посаді головного тренера Фіорентини Паоло Ванолі стартував із виїзної нічиєї з іншим клубом, що разом із нею перебуває в зоні вильоту. Незадовго до перерви на матчі збірних флорентійці в Генуї поділили очки з Дженоа (2:2), залишившись на дні турнірної таблиці Серії А. Фіорентина досі не знає смаку перемог у новій кампанії чемпіонату, а її показник пропущених голів (18) є найгіршим.\n\nТим не менш, клуб із Флоренції сподіватиметься, що зуміє вперше з 1998 року двічі поспіль обіграти свого сьогоднішнього суперника вдома в Серії А. Останнім часом Фіорентині майже завжди вдається дати відсіч Ювентусу на Стадіо Артеміо Франкі в чемпіонаті, із вересня 2019 року маючи тільки одну, мінімальну поразку (0:1) при двох звитягах і трьох нічиїх.\nТуринці змінили керманича своєї команди трохи раніше, встигнувши провести на чолі з Лучано Спаллетті два матчі Серії А (виїзна перемога над Кремонезе з рахунком 2:1 і домашня безгольова нічия в дербі з Торіно), а також один єврокубковий — нічия зі Спортінгом Лісабон (1:1) удома. Всі колишні підопічні головного тренера Ювентуса у Флоренції мають усього дві перемоги при семи нічиїх і трьох поразках.\n\nОбидва клуби намагаються повернутися до оптимальних кондицій із новими керманичами. За версією букмекерів, фаворитами дебютної тренерської дуелі між Ванолі й Спаллетті є колектив другого. Так, на перемогу Ювентуса можна поставити з коефіцієнтом 2.02, тоді як потенційний успіх Фіорентини оцінюється показником 3.92. Імовірність нічиєї представлена ​​коефіцієнтом 3.48.\nФіорентина: де Хеа — Понграчич, Марі, Раньєрі — Додо, Мандрагора, Ніколуссі-Кавілья, Зом, Парізі — Гудмундссон — Кін\nЮвентус: Ді Грегоріо — Калулу, Гатті, Копмейнерс — Маккенні, Тюрам, Локателлі, Камб'язо — Консейсан, Їлдиз — Опенда"
    },
    {
        "title": "Наполі — Аталанта. Анонс і прогноз на матч Серії А 22.11.2025",
        "image": "https://images.football.ua/i/news/630x373/567/567981.jpg",
        "text": "У рамках 12-го туру італійської Серії А-2025/26 у Неаполі місцевий Наполі прийматиме Аталанту з Бергамо.\n[*] — положення в турнірній таблиці\nСУБОТА, 22 ЛИСТОПАДА, 21:45. СТАДІО ДІЄГО АРМАНДО МАРАДОНА, НЕАПОЛЬ. ГОЛОВНИЙ АРБІТР — МАРКО ДІ БЕЛЛО. ПРЯМА ТРАНСЛЯЦІЯ НА MEGOGO\nЗахист чемпіонського титулу колективом Антоніо Конте проходить із помітними складнощами. Зазнавши поразки від Болоньї на виїзді (0:2) Наполі вперше з провального сезону-2023/24 не забивши бодай один гол у трьох поспіль матчах усіх турнірів. Тим не менш, вдома неаполітанці не програвали з грудня 2024 року (13В, 5Н) і навряд чи вони дозволять сьогоднішнім гостям цю серію перервати.\n\nНаполі перебуває на порозі перших у своїй історії трьох поспіль поразок від Аталанти вдома. Протягом 2024 року гості з Бергамо двічі святкували звитягу з рахунком 3:0 у Неаполі. Місцевий клуб недостатньо переконливо виглядає в домашніх матчах проти цього суперника й зараз має чудову нагоду можливо скромно, але спокійно покращити незручну статистику.\nАталанта збирається дебютувати під керівництвом Раффаеле Палладіно. До звільнення Івана Юрича привела домашня поразка від Сассуоло (0:3). Безвиграшна серія клубу з Бергамо в чемпіонаті вперше з жовтня 2018 року перебуває на позначці в сім матчів (5Н, 2П). Відсутність перемоги й сьогодні нагадає про сезон-2015/16, який Аталанта завершила на ідентичній до нинішньої сходинці турнірної таблиці (13).\n\nПопри втрату неаполітанцями одразу кількох важливих виконавців, вони все одно цілком справедливо можуть розраховувати на здобуття трьох очок. За версією букмекерів, господарі поля мають більші шанси на успіх у майбутній дуелі. Так, на перемогу Наполі можна поставити з коефіцієнтом 2.29, тоді як потенційний успіх Аталанти оцінюється показником 3.42. Імовірність нічиєї представлена ​​коефіцієнтом 3.26.\nНаполі: Мілінкович-Савич — Ррахмані, Буонджорно, Ж. Жезус — Ді Лоренцо, Лоботка, Мактоміней, Гутьєррес — Політано, Гойлунн, Нерес\nАталанта: Карнезеккі — Джимсіті, Гін, Аханор — Белланова, Едерсон, де Рон, Дзаппакоста — Де Кетеларе, Лукман — Скамакка"
    },
    {
        "title": "Фінансовий скандал навколо Наполі: Де Лаурентісу висунули звинувачення",
        "image": "https://images.football.ua/i/news/630x373/567/567911.jpg",
        "text": "Президент Наполі Ауреліо Де Лаурентіс був викликаний до римського суду на попередні слухання за звинуваченням у наданні недостовірної інформації у фінансових звітах клубу за 2019, 2020 та 2021 роки. Також перед судом постануть його давній партнер Андреа Кьявеллі та сам клуб Серії А. Про це повідомляє Tuttosport.\nВ основі судової справи лежить передбачуваний завищений приріст капіталу, пов'язаний із двома великими трансферними угодами: підписанням Костаса Маноласа з Роми у 2019 році та Віктора Осімхена з Лілля у 2020 році.\nПочаток судового розгляду запланований на 2 грудня 2026 року.\nВажливо відзначити, що Наполі не піддається жодним спортивним санкціям. Прокурор FIGC Джузеппе Кіне розглянув цю справу у 2022 році та закрив її, що означає, що статус клубу в чемпіонаті та кількість очок не зміняться.\nТим часом адвокатська команда Де Лаурентіса різко розкритикувала це рішення, назвавши обвинувальний висновок несподіваним і заявивши, що цю справу слід було закрити.\n\"Ми абсолютно приголомшені. Були очевидні підстави для виправдання обвинувачених. Фінансова гвардія неправильно застосувала принципи бухгалтерського обліку, і навіть прокуратура заявила, що Наполі не отримав жодної вигоди від цих операцій\", — заявили адвокати президента \"неаполітанців\".\nТакож адвокати додали, що система попередніх слухань в Італії стала непотрібним кроком, заявивши, що необхідне прозоріше обґрунтування рішень про передачу справ до суду.\nПісля 11 турів Наполі набрав 22 очки і посідає четверте місце у Серії А, відстаючи від Інтера та Роми на два бали."
    },
    {
        "title": "Попов — потенційне підсилення атакувальної лінії Аталанти",
        "image": "https://images.football.ua/i/news/630x373/567/567810.jpg",
        "text": "Нападник Емполі та юнацької збірної України Богдан Попов може вже взимку змінити клуб. За інформацією Tuttosport, 18-річний форвард потрапив до сфери інтересів Аталанти, яка бачить у ньому потенційне підсилення атаки на майбутні сезони.\nІталійське видання настільки високо оцінило гру українця, що назвало Попова \"новим Андрієм Шевченком\" — завдяки його вражаючій результативності та стилю гри.\n🇺🇦Il nuovo #Shevchenko salvato dalla guerra: incanta a #Empoli e fa sognare la #SerieA, ecco quanto costa https://t.co/D9ZHxLt9sU\n\"Бергамаски\" прагнуть оформити трансфер уже найближчої зими. План клубу — придбати Попова, але залишити його в Емполі на правах оренди до кінця сезону 2025/26. Потенційна сума трансферу — 10 мільйонів євро, тоді як Transfermarkt оцінює нападника в 3 млн євро.\nЗа даними італійських журналістів, клуб розглядає українця як можливу заміну в разі відходу Адемоли Лукмана, яким цікавиться Галатасарай. Крім того, нестабільна форма Ніколи Крстовича та Джанлуки Скамакки змушує шукати нові варіанти в атаці.\nПопов, на думку Аталанти, добре вписується в стиль команди та може розвинутися за схожою траєкторією, яку свого часу продемонстрував Расмус Гойлунн.\nУ сезоні 2025/26 форвард уже провів 12 матчів у складі Емполі та забив п'ять голів. Також нападник є гравцем юнацьких збірних України — U-19 та U-21. На листопадовому відборі до Євро-2026 (U-19) він відзначився двома голами та асистом у трьох матчах.\nЕмполі наразі перебуває на 13-му місці в Серії B. У той час Аталанта йде на 13-му місці в Серії A."
    },
    {
        "title": "Довбик не хоче залишати Рому у січні",
        "image": "https://images.football.ua/i/news/630x373/567/567586.jpg",
        "text": "Нападник збірної України та Роми Артем Довбик не має наміру залишати склад \"вовків\" у зимове трансферне вікно. Про це повідомляє Corriere dello Sport.\nУпродовж двох тижнів велися переговори про майбутнє футболіста між спортивним директором Роми Фредеріком Массарою та агентами 28-річного українця.\nРома не надто розраховує на українця, якого ще минулого літа було виставлено на трансфер. Проте керівництво \"вовків\" не планує розривати його контракт.\nРома також готова продати Артема взимку, якщо надійде приваблива пропозиція, а головний тренер команди Джан П'єро Гасперіні зможе знайти відповідну заміну під свою ігрову схему.\nТакож зазначається, що Довбик комфортно почувається в Римі і не хоче залишати команду взимку, про що він повідомив свого агента перед переговорами. Також він не хоче вирушати в оренду, тому що хоче стабільності у своїх виступах за Рому.\nУ нинішньому сезоні Довбик провів 14 матчів, у яких забив два м'ячі та віддав два асисти.\nРаніше повідомлялося, що Мілан та Рома цікавляться нападником Мідтьюлланна."
    },
    {
        "title": "Ювентус хоче безкоштовно підписати Меньяна — GdS",
        "image": "https://images.football.ua/i/news/630x373/567/567375.jpg",
        "text": "Капітан Мілана Майк Меньян влітку може перейти в туринський Ювентус. Про це повідомляє авторитетне італійське видання La Gazzetta dello Sport.\nЗа інформацією джерела, керівництво \"зебр\" вже переконує 30-річного голкіпера переїхати в Турин наступного літа на правах вільного агента.\nЗазначається, що переговори Меньяна з Міланом щодо продовження контракту зараз знаходяться у тупику. Чинна трудова угода гравця з \"россонері\" розрахована до 30 червня 2026 року. Трансфермаркт оцінює його у 25 млн. євро.\nЦього сезону Майк Меньян провів за Мілан 12 матчів, пропустив дев'ять м'ячів та шість разів відіграв \"на нуль\"."
    },
    {
        "title": "Інтер — Мілан. Анонс і прогноз на матч Серії А 23.11.2025",
        "image": "https://images.football.ua/i/news/630x373/568/568043.jpg",
        "text": "У рамках 12-го туру італійської Серії А-2025/26 відбудеться Дербі делла Мадонніна — Інтер \"прийматиме\" Мілан.\n[*] — положення в турнірній таблиці\nНЕДІЛЯ, 23 ЛИСТОПАДА, 21:45. СТАДІО ДЖУЗЕППЕ МЕАЦЦА, МІЛАН. ГОЛОВНИЙ АРБІТР — СІМОНЕ СОЦЦА. ПРЯМА ТРАНСЛЯЦІЯ НА MEGOGO\nУ дебютному для Крістіана Ківу міланському дербі в якості головного тренера перед ним стоїть виклик у вигляді необхідності перервати серію з п'яти матчів без перемог Інтера над Міланом (2Н, 3П) у всіх турнірах. У XXI столітті більш успішним для \"россонері\" в принциповій дуелі був тільки проміжок від листопада 2002 до квітня 2005 року, коли \"нерадзуррі\" залишилися без звитяги аж десять разів поспіль (3Н, 7П).\n\nПісля домашньої перемоги Наполі над Аталантою (3:1), Інтер утратив першу сходинку турнірної таблиці Серії А (-1 від неаполітанців), тоді як Мілан у разі здобуття трьох очок сьогодні й сам може повернутися на вершину, що також залежить від виїзного матчу Роми проти Кремонезе. Інтер сподіватиметься не оступитися в дербі й у гарному настрої підійти до поєдинку Ліги чемпіонів з Атлетіко в Мадриді.\nНе обтяжена єврокубками команда Массіміліано Аллегрі не програвала з першого туру чемпіонату. Безпрограшна серія \"россонері\" в усіх турнірах становить 11 матчів (7В, 4Н). Проте, у деяких із них Мілан виглядав недостатньо переконливо. Після дербі клуб двічі поспіль зустрінеться з Лаціо, тож падіння бойового духу внаслідок потенційної невдачі сьогодні може стати проблемою.\n\n\"Нерадзуррі\" в своїй нинішній формі спроможні досягнути бодай скромного успіху й за версією букмекерів саме вони мають більші шанси на звитягу в майбутньому Дербі делла Мадонніна. Так, на перемогу Інтера можна поставити з коефіцієнтом 2.06, тоді як можливості Мілана оцінюються показником 3.84. Імовірність нічийного результату представлена ​​коефіцієнтом 3.42.\n\nКрістіан Ківу, головний тренер Інтера: \"Як і завжди, я транслюю команді зосередженість і рішучість. Інтер вийде на поле з більшою мотивацією, аніж зазвичай, і це нормально. Як на мене, ідеально було б мати такий запал перед кожним матчем, навіть проти слабших клубів, адже тільки так ми знайдемо стабільність. У дербі немає фаворитів, тому потрібно максимально використовувати свої моменти, вигравати якнайбільше єдиноборств і бути уважними\".\n\nМассіміліано Аллегрі, головний тренер Мілана: \"Дербі, безумовно, буде неймовірною подією для міста. У 2010 році я добре стартував, здобувши три поспіль перемоги над Інтером, але пізніше тричі поступився, зіграв унічию й ще раз програв. Це зустріч із дуже сильним колективом, який, разом із Наполі, є фаворитом у боротьбі за чемпіонство. Однак дербі завжди є винятковим матчем. Маємо прагнути до зосередженості й вдалого з технічної точки зору виступу\". \nІнтер: Зоммер — Аканджі, Ачербі, Бастоні — К. Аугусто, Барелла, Чалханоглу, Сучич, Дімарко — Тюрам, Мартінес\nМілан: Меньян — Томорі, Габбія, Павлович — Салемакерс, Фофана, Модрич, Рабьйо, Бартезагі — Пулішич, Леан"
    },
    {
        "title": "Марсель з 400-м голом Обамеянга знищив Ніццу у битві за Лазуровий берег",
        "image": "https://images.football.ua/i/news/630x373/567/567977.jpg",
        "text": "У матчі-відкритті 13-го туру французької Ліги 1 Марсель не залишив жодних шансів Ніцці, здобувши нищівну перемогу 5:1 у битві за Лазуровий берег.\nКоманда Роберто Де Дзербі відкрила рахунок уже на 11-й хвилині зусиллями П'єра-Емеріка Обамеянга, для якого цей гол став 400-м у кар'єрі, а до перерви перевагу подвоїв Мейсон Грінвуд. Після відпочинку англієць оформив дубль, а слідом Веа та Пайшан довели рахунок до розгромного. Ніцца відповіла лише голом Шо на 63-й хвилині.\n\nЗавдяки цій перемозі Марсель щонайменше тимчасово піднявся на вершину турнірної таблиці, випередивши Парі Сен-Жермен на одне очко, проте у чинних чемпіонів ще є матч із запасом — цього тижня вони зіграють з Гавром (22.11).\nНіцца – Марсель 1:5\nГоли: Шо, 63 – Обамеянг, 11; Грінвуд, 37, 53; Веа, 58; Пайшан, 74\nНіцца: Діуф – Менді, Ба, Пепра (Абді, 68) – Клосс, Абдул Самед (Сансон, 68), Ванхутте, Бар – Діоп (Янссон, 77), Шо, Моффі (Бога, 68).\nМарсель: Де Ланге – Веа, Павар, Балерді (Іган-Райлі, 77), Емерсон – Кондогбія (Надір, 70), Вермерен – Грінвуд, Ейнджел Гомес (O’Райлі, 70), Пайшан (Мопе, 89) – Обамеянг (Важ, 77)."
    },
    {
        "title": "ПСЖ — Марсель: стала відома дата проведення матчу за Суперкубок Франції",
        "image": "https://images.football.ua/i/news/630x373/567/567892.jpg",
        "text": "Матч Суперкубку Франції між ПСЖ та Марселем пройде 8 січня 2026 року в Кувейті. Про це повідомляє прес-служба чемпіонату Франції.\nСтартовий свисток прозвучить о 21:00 за місцевим часом – 20:00 за Києвом.\nМинулого сезону ПСЖ під керівництвом Луїса Енріке виграв чемпіонат та Кубок Франції, а Марсель завоював срібні медалі Ліги 1.\nДля \"провансальців\" це перша путівка до Суперкубку Франції за останні п'ять років — востаннє Марсель ставав володарем трофею у 2011 році.\nУ матчі за Суперкубок Франції-2025, який пройшов у катарській Досі, ПСЖ мінімально обіграв Монако (1:0). Для парижан це був рекордний 13 трофей."
    },
    {
        "title": "Хакімі визнаний найкращим гравцем Африки у 2025 році",
        "image": "https://images.football.ua/i/news/630x373/567/567829.jpg",
        "text": "Крайній захисник Ашраф Хакімі отримав нагороду найкращого африканського гравця 2025 року, повідомляє пресслужба Африканської конфедерації футболу (CAF).\nМарокканський захисник став першим представником своєї країни, який отримав цю відзнаку після Мустафи Хаджі у 1998 році.\nМинулого сезону Хакімі зіграв одну з вирішальних ролей у тріумфі ПСЖ, допоміг команді здобути Лігу 1, Кубок Франції, Суперкубок Франції та перший в історії клубу титул Ліги чемпіонів.\nНа рахунку 27-річного марокканця було 11 голів та 16 результативних передач у 55 матчах. \n\nХакімі випередив у голосуванні Мохамеда Салаха з Ліверпуля та форварда Галатасарая Віктора Осімгена. Нагороду йому вручили на урочистій церемонії в Рабаті, столиці Марокко. Наразі гравець перебуває на лікуванні травми, але сподівається встигнути відновитися до Кубка африканських націй, який відбудеться у його країні.\nCAF визначила переможця та фіналістів на основі голосів національних тренерів, колишніх футболістів та журналістів, що спеціалізуються на африканському футболі."
    },
    {
        "title": "Суд між Мбаппе та ПСЖ: форвард вимагає 240 млн євро, клуб відповідає зустрічним позовом",
        "image": "https://images.football.ua/i/news/630x373/567/567676.jpg",
        "text": "Суперечка між Кіліаном Мбаппе та ПСЖ вийшла на новий рівень. На черговому засіданні суду стало відомо, що французький форвард вимагає від свого колишнього клубу компенсацію у розмірі 240 мільйонів євро.\nМбаппе покинув ПСЖ влітку 2024 року, перейшовши до мадридського Реала як вільний агент. Після цього він подав на колишнього роботодавця скаргу, звинувативши клуб у психологічному тиску та спробі примусити його підписати новий контракт у 2023 році. Тоді нападника тимчасово відсторонили від тренувань із першою командою.\nУ своєму позові Мбаппе вимагає від ПСЖ виплат за невиплачену зарплату, компенсації за відсторонення, відпускні, бонуси та моральні збитки. Серед них:\r\n– 12,6 млн євро компенсації за попереднє повідомлення;\r\n– 25 млн євро законної компенсації за звільнення;\r\n– понад 3 млн євро відпускних;\r\n– 44 млн євро за несправедливе відсторонення;\r\n– 17 млн євро заборгованої зарплати;\r\n– 36,6 млн євро частини підписного бонусу;\r\n– кілька компенсацій на суми від 1 до 37 млн євро за психологічний тиск, порушення умов договору та техніки безпеки.\nПСЖ у відповідь подав зустрічну вимогу, оцінивши завдану клубу шкоду у 180 мільйонів євро. У клубі вважають, що дії Мбаппе призвели до значних фінансових збитків. Суд продовжить розгляд справи найближчим часом.\nРаніше Мбаппе назвав Шеркі вражаючим талантом."
    },
    {
        "title": "Грінвуд визнаний найкращим гравцем Ліги 1 за підсумками жовтня",
        "image": "https://images.football.ua/i/news/630x373/567/567591.jpg",
        "text": "Нападника Марселя Мейсона Грінвуда було визнано найкращим гравцем французької Ліги 1 за підсумками жовтня. Про це повідомляє прес-служба UNFP.\nУ боротьбі за нагороду 24-річний англієць набрав 38% голосів і випередив Хоакіна Панікеллі (Страсбур) та Соф'яна Діопа (Ніцца).\n\nМинулого місяця Грінвуд провів чотири поєдинки у чемпіонаті Франції, в яких забив п'ять голів.\nПісля 12 турів Марсель посідає друге місце у турнірній таблиці Ліги 1, відстаючи від ПСЖ на два бали."
    },
    {
        "title": "Хакімі, Дембеле, Мендеш пропустять по кілька тижнів через травми",
        "image": "https://images.football.ua/i/news/630x373/566/566828.jpg",
        "text": "Одразу кілька ключових гравців ПСЖ зазнали травм у минулому матчі основного етапу Ліги чемпіонів проти Баварії (1:2). Про це повідомляє прес-служба клубу.\nУ захисника Ашрафа Хакімі, якого замінили перед перервою, виявили серйозне розтягнення лівої щиколотки, а у вінгера Усмана Дембеле травма литкового м'яза. Обидва пропустять кілька тижнів.\nУ захисника Нуну Мендеша діагностували розтягнення зв'язок лівого коліна — він перебуватиме під наглядом лікарів протягом кількох тижнів.\nТакож процес відновлення продовжує нападник Дезіре Дуе, який напередодні був визнаний найкращим молодим гравцем Європи. Строки його повернення на полі не називаються.\nНа Football.ua доступний для перегляду відеоогляд матчу ПСЖ — Баварія."
    },
    {
        "title": "Оголошено найкращого молодого футболіста Європи",
        "image": "https://images.football.ua/i/news/630x373/566/566748.jpg",
        "text": "У вівторок газета Tuttosport оголосила переможця престижної нагороди Golden Boy — найкращому молодому футболісту Європи до 21 року. У 2025-му приз дістався вінгеру ПСЖ Дезіре Дуе.\nМинулого сезону Дуе виграв із командою всі трофеї, включно з Лігою чемпіонів. У фіналі ПСЖ розгромив Інтер 5:0, а Дезіре оформив дубль.\nA post shared by Golden Boy Awards (@goldenboyawards)\nПремія Golden Boy вручається з 2003 року. За останні п’ять років її отримували Педрі, Гаві, Джуд Беллінгем, Ламін Ямаль і тепер Дезіре Дуе. \nРаніше повідомлялося, що Мессі, Ямаль та Гюлер — серед номінантів на звання найкращого плеймейкера 2025 року від IFFHS."
    },
    {
        "title": "Ліга 1: Ланс на вершині таблиці, Погба повертається у великий футбол",
        "image": "https://images.football.ua/i/news/630x373/568/568036.jpg",
        "text": "У рамках 13-го туру Ліги 1 Ланс здобув мінімальну, але важливу перемогу над Страсбуром на Стад Боллар-Делеліс. Єдиний м’яч на 69-й хвилині забив Ганю, забезпечивши команді три очки.\nЗавдяки цьому успіху Ланс піднявся на чільне місце турнірної таблиці та ділить першу сходинку з Марселем, тоді як Страсбур залишився на 22 очках і може втратити місце в топ-4 після туру.\nМатч відзначався активними атаками з обох боків та кількома вилученнями: Гілавогі і Барко покинули поле достроково.\nЛанс – Страсбур 1:0\nГол: Ганю (69)\n\nЛанс: Ріссе — Сарр, Байду, Ганю — Удоль, Томассон, Сангаре, Агілар — Саїд (Гілавогі, 75), Товен (Сіма, 75) — Едуар (Сотока, 85)\n\nСтрасбур: Пендерс — Чілвелл, Сарр, Гойсберг (Омобаміделе, 46) — Морейра (Нзінгула, 85), Ель-Мурабет (Амугу, 61), Барко, Дуе (Амо-Амеяу, 90+1) — Лемарешаль (Енсісо, 61) — Панічеллі, Емега\n\nПопередження: Томассон (77), Сотока (90+6) — Ель-Мурабет (5), Дуе (68), Емега (90+7)\n\nВилучення: Гілавогі (90+5) — Барко (77)\nВ іншому матчі Ренн здобув переконливу перемогу над Монако з рахунком 4:1. Команда продемонструвала ефективність у нападі та контроль гри протягом усього матчу.\nОсобливу увагу привернуло повернення Поля Погба до активного футболу після дворічної дискваліфікації. Півзахисник отримав свій шанс продемонструвати майстерність.\nМатч також запам’ятався вилученням у складі Монако – Закарія залишив поле на 66-й хвилині.\nРенн – Монако 4:1\nГоли: Аїт-Будляль 20, Камара 48, Емболо 73, Блас 83 (п) – Бірет 90+5\n\nРенн: Самба – Брассье, Жаке, Аїт-Будляль – Аль-Тамарі (Глен Камара, 85), Сіссе (Мерлен, 74), Ронжьє, Махді Камара, Франківський – Емболо, Леполь (Блас, 75)\n\nМонако: Градецький – Салісу, Керер, Тезе – Уаттара, Кулібалі (Погба, 85), Закарія, Діатта (Вандерсон, 70) – Акліуш (Ламан Камара, 70), Фаті (Мінаміно, 61) – Іленіхена (Бірет, 61)\n\nВилучення: Закарія 66"
    },
    {
        "title": "Іто та Девіс повернулися до загальної групи Баварії, Мусіала продовжує відновлення",
        "image": "https://images.football.ua/i/news/630x373/567/567713.jpg",
        "text": "Захисники мюнхенської Баварії Хірокі Іто та Альфонсо Девіс відновилися після травм, повідомляє прес-служба клубу.\nОбидва футболісти повернулися до тренувань у загальній групі команди Венсана Компані під час міжнародної перерви та будуть готові до наступного матчу.\nУ той же час півзахисник Джамал Мусіала продовжує відновлення після перелому малогомілкової кістки за індивідуальною програмою.\nУ нинішньому сезоні Іто та Девіс на полі не з'являлися, тоді як на рахунку Мусіали чотири матчі та три забиті м'ячі.\nПісля десяти турів Баварія лідирує у Бундеслізі, випереджаючи Лейпциг на шість очок. Свій наступний матч мюнхенці проведуть проти Фрайбурга — гра відбудеться 22 листопада о 16:30."
    },
    {
        "title": "Буркардт — найкращий гравець жовтня в Бундеслізі",
        "image": "https://images.football.ua/i/news/630x373/567/567015.jpg",
        "text": ""
    },
    {
        "title": "Баварія не залишила шансів Баєру та продовжила свою шалену переможну серію",
        "image": "https://images.football.ua/i/news/630x373/566/566557.jpg",
        "text": "У німецькій Бундеслізі команди не встигли дістатись і до дев’ятого туру, а вже всі говорять про те, що конкуренцію в боротьбі за чемпіонський титул мюнхенській Баварії скласти ніхто не зможе. Просто настільки потужно почала сезон на внутрішній арені команда Венсана Компані, що після вісьмох матчів із 30 голами у ворота її суперників усім довкола стає не по собі ще до початку очних протистоянь.\nЧи тремтіли колінки у футболістів леверкузенського Баєра перед візитом на Альянц Арену, де вже зазнавали поразок РБ Лейпциг та дортмундська Боруссія? Можливо. Але й сама команда Каспера Юльманна була нівроку — п’яте місце в турнірній таблиці. Не результати зразка чемпіонського сезону імені Хабі Алонсо, але все ж таки \"фармацевти\" перебували в зоні переслідувачів мюнхенців.\nСкладається таке враження в цьому сезоні німецького футболу, що незабаром на Альянц Арену до квитків треба буде додавати якусь перепустку до кінотеатру, аби тільки місцева публіка не втрачала азарт на тлі гри власної команди, які не надто й потрібен основний перелік виконавців, щоб розбирати суперників. Так, Компані пограв із ротацією перед Лігою чемпіонів, його дії наслідував і Юльманн певною мірою, але на виході маємо те, що маємо.\nА маємо розгром ще в першому таймі. Хоча Баєр намагався окопатись біля власного штрафного й на початку така тактика працювала доволі непогано й давала трохи надійності. Баварії запропонували виконувати передачі з флангів та глибини поля, сподіваючись, що це хоч трохи зупинить рух навіть не основної атакувальної групи господарів поля.\nМарна справа. На 25 хвилині Ноєр із власного штрафного кинув ліворуч на Бішофа, а той запустив передачу в дотик на хід Гнабрі, якого в себе за спиною просто не помітив одразу Кванса, а коли помітив, то було пізно щось робити — Серж опинився перед воротарем і пробив тому поміж ніг. А вже за сім хвилин потому Лаймер виконав подачу на голову Джексону з правого флангу, і таким чином ми дізнались, що й із другого поверху Баварія може забивати надто спокійно.\nА щоб Баєру геть мріяти не було приводів про якийсь порятунок у другому таймі, то в останній атаці до перерви Горецка пасом із глибини на Джексона до центру штрафного дав тому ідею в дотик відкинути ліворуч на Геррейру, який прострілював на ближній, де Баде вирішив поставити крапку в провалі власної команди до перерви.\nЗвичайно, ніхто на трибунах стадіону в Мюнхені після цього не підвівся й не пішов додому, бо тут банально так не прийнято робити, але всім усе було зрозуміло. У другому таймі Баварія могла нарощувати власну перевагу за рахунком, але створювала моменти з незначною інтенсивністю, тож \"фармацевти\" встигали переводити подих. Обидва тренери при цьому заграли кілька гравців основних складів зі свого боку, але Компані лише змарнував таким чином можливість продовжити гольову серію для Кейна й не більше того.\nУ наступному турі мюнхенська Баварія гостюватиме в берлінського Уніона, тоді як посеред тижня поїде до французького Парі Сен-Жермен на матч Ліги чемпіонів УЄФА, а леверкузенський Баєр навідається до лісабонської Бенфіки, тоді як вихідними прийматиме Гайденгайм.\nБаварія — Баєр 3:0\nГоли: Гнабрі, 25, Джексон, 32, Баде, 44 (авт.)\nБаварія: Ноєр — Лаймер (Бої, 75), Та, Кім, Геррейру — Кімміх, Горецка — Карл (Олісе, 59), Гнабрі (Діас, 59), Бішоф — Джексон (Кейн, 59)."
    },
    {
        "title": "Баварія побила рекорд Мілана",
        "image": "https://images.football.ua/i/news/630x373/566/566380.jpg",
        "text": "Мюнхенська Баварія розбила Кельн (3:0) в рамках 2-го раунду Кубка Німеччини.\nЦя перемога стала 14 для \"рекордмайстер\" в стартових 14 матчах сезону-2025/26. Таким чином, мюнхенці побили рекорд італійського Мілана серед клубів топ-5 ліг Європи.\n\"Россонері\" на старті сезону-1992/93 мали серію із 13 перемог. Цей рекорд тримався довгих 33 роки.\nРаніше повідомлялося, що Баварія подовжила контракт із Компані."
    },
    {
        "title": "Кубок Німеччини: Асист 18-річного Богданова в овертаймах вивів Уніон до 1/8 фіналу, Баварія розгромила Кельн ",
        "image": "https://images.football.ua/i/news/630x373/566/566351.jpg",
        "text": "Уніон Берлін* - Армінія 2:1\nГоли: Кверфельд, 11, Духі, 106 (асист: Дмитро Богданов) — Момулу, 27\nПід час \"пожежі\" коло воріт Армінії м'яч відскочив від Богданова, після чого Духі \"розстріляв\" ворота суперника та вивів берлінський клуб до наступного раунду.\n\r\nКельн — Баварія* 1:4\nГоли: Ахе, 31 — Луїс Діас, 36, Кейн, 38, 64, Олісе, 72\n\r\nФортуна Дюссельдорф — Фрайбург* 1:3\nГоли: Ель-Аззузі, 20 — Матанович, 1, Гріфо, 6, Шергант, 90+3\n\n*Дармштадт — Шальке 4:0\nГоли: Акіяма, 23, Магліца, 28, Горнбі, 48, Бялек, 60"
    },
    {
        "title": "Кубок Німеччини: Баєр, Штутгарт, Магдебург та Кайзерслаутерн пройшли до 1/8 фіналу",
        "image": "https://images.football.ua/i/news/630x373/566/566344.jpg",
        "text": "Сьогодні, 29 жовтня, продовжуються матчі 1/16 фіналу Кубка Німеччини.\nУ першому матчі леверкузенський Баєр у гостях після додаткового часу обіграв Падерборн із рахунком 4:2.\nУ складі леверкузенців голами відзначилися Алехандро Грімальдо, Джарелл Кванса, Ібрагім Маза та Алейш Гарсія. У господарів поля, які з 58 хвилини грали у меншості після вилучення Фелікса Гетце, забивали Стефано Маріно та Свен Міхель.\nПадерборн — Баєр 2:4\nГоли: Маріно, 90, Міхель, 96 — Грімальдо, 60, Кванса, 106, Маза, 120+2, Гарсія, 120+4.\nУ другій зустрічі Штутгарт у гостях здобув перемогу над Майнцем із рахунком 2:0. Авторами голів стали Люка Жаке та Атакан Каразор.\nМайнц — Штутгарт 0:2\nГоли: Жаке, 6, Каразор, 73.\nУ третьому поєдинку Магдебург на виїзді відсвяткував перемогу над Іллертіссеном із рахунком 3:0. Перемогу гостям забезпечили голи Максимільяна Бройніга, Маркуса Матісена та Ноа Пеша. При цьому Бройніг у першому таймі не реалізував пенальті.\nІллертіссен — Магдебург 0:3\nГоли: Бройніг, 11, Матісен, 31, Пеш, 84.\nНасамкінець Кайзерслутерн мінімально обіграв Гройтер Фюрт із рахунком 1:0 завдяки єдиному голу Наатана Скютти на 12 хвилині.\nГройтер Фюрт — Кайзерслаутерн 0:1\nГол: Скютта, 12."
    },
    {
        "title": "Баварія подовжила контракт із Компані",
        "image": "https://images.football.ua/i/news/630x373/565/565756.jpg",
        "text": "Головний тренер мюнхенської Баварії Венсан Компані продовжить роботу в клубі.\nСторони підписали нову угоду до 2029 року, повідомила прес-служба німецького гранда. Попередній контракт тренера спливав у 2027 році.\nКомпані очолив Баварію влітку минулого року, замінивши Томаса Тухеля. Під керівництвом 39-річного фахівця клуб став чемпіоном Німеччини та виграв Суперкубок країни.\nУ поточному сезоні Бундесліги Баварія впевнено лідирує, здобувши перемогу в усіх семи матчах. Команда має 21 очко та відривається від найближчого переслідувача на п’ять балів. \nРаніше повідомлялося, що Баварія не цікавиться Влаховичем."
    },
    {
        "title": "Боруссія Менхенгладбах продовжила контракт з Полянські до 2028 року",
        "image": "https://images.football.ua/i/news/630x373/567/567731.png",
        "text": "Боруссія Менхенгладбах офіційно оголосила про продовження контракту з головним тренером Ойгеном Полянські до 2028 року.\n39-річний фахівець очолив першу команду з четвертого туру поточного сезону на тимчасовій основі, а тепер німецький клуб та тренер домовилися про довгострокове продовження співпраці. \nПоланскі подякував керівництву за довіру та підкреслив, що робота в рідному клубі для нього має особливе значення.\n\"Я ніколи не приховував, наскільки важливою для мене є ця місія у моєму рідному клубі. Бути головним тренером Боруссії — це велика радість і гордість. Довіра керівників — чудовий стимул і підтвердження роботи всього нашого штабу\", — зазначив наставник.\nОйген Полянські є вихованцем Боруссії Менхенгладбах: він пройшов академію клубу, згодом став гравцем Бундесліги, а з 2018 року працює тренером у структурі команди."
    }
]