[
    {
        "title": "Арсенал завершив угоду з Спортінгом щодо трансферу Дьокереша",
        "image": "https://images.football.ua/i/news/630x373/559/559777.jpg",
        "text": "Арсенал узгодив трансфер Віктора Дьокереша зі Спортінга. Як повідомляє авторитетний інсайдер Фабріціо Романо, обидва клуби завершили оформлення всіх необхідних документів, а сам футболіст отримав дозвіл на подорож до Англії.\nОчікується, що 27-річний нападник прибуде до Лондона вже в п’ятницю, де пройде медогляд у розташуванні лондонського клубу.\nЖурналіст Бен Джейкоб підтверджує фінансові умови угоди: Арсенал заплатить 63,5 мільйона євро гарантованої суми та ще десять мільйонів у вигляді бонусів.\nЦей перехід має суттєво підсилити атакувальну лінію Арсенала перед новим сезоном. У минулій кампанії Дьокереш був одним із найкращих бомбардирів португальського чемпіонату.\nСвоїми результативними діями центрфорвард допоміг Спортінгу виграти чемпіонат (х2) і Кубок Португалії."
    },
    {
        "title": "Ісак готовий змінити клуб — форвард Ньюкасла розглядає трансфер",
        "image": "https://images.football.ua/i/news/630x373/559/559775.jpg",
        "text": "Александер Ісак повідомив керівництву Ньюкасла про бажання розглянути варіанти для продовження кар’єри вже цього літа. Про це інформує британське видання Daily Mail.\nКонтракт 25-річного шведського форварда з клубом діє ще три роки, однак сам гравець та його оточення не поспішають із продовженням угоди. Це пов’язано з серйозною зацікавленістю з боку Ліверпуля, який готовий зробити перехід Ісака найдорожчим трансфером в історії британського футболу.\nНа сьогодні рекордним трансфером на Туманному Альбіоні є перехід Флоріана Вірца з Баєра до Ліверпуля за 116 мільйонів фунтів. Однак, якщо \"червоні\" вирішать придбати Ісака, сума потенційного трансферу може сягнути 150 мільйонів фунтів.\nПопри небажання керівництва Ньюкасла розлучатися з лідером атаки, позиція клубу може змінитися через високий інтерес з боку топклубів і прагнення самого футболіста спробувати новий виклик.\nУ минулому сезоні Ісак став ключовим гравцем команди, забивши 27 голів і віддавши шість результативних передач у 42 матчах."
    },
    {
        "title": "Юго Екітіке — гравець Ліверпуля",
        "image": "https://images.football.ua/i/news/630x373/559/559728.png",
        "text": "Ліверпуль офіційно оголосив про досягнення угоди з франкфуртським Айнтрахтом щодо трансферу 23-річного форварда Юго Екітіке.\nПерехід відбудеться після отримання міжнародного дозволу. Гравець вже пройшов медогляд, підписав особистий контракт та цього тижня вирушить до Гонконгу, щоб приєднатися до нових партнерів на передсезонному зборі.\nЗа неофіційною інформацією, Ліверпуль заплатить франкфуртському клубу 69 мільйонів фунтів стерлінгів, а додаткові бонуси можуть сягнути ще 10 мільйон\nЕкітіке провів півтора сезони у Німеччині, куди спочатку переїхав на правах оренди з Парі Сен-Жермен. За цей час француз забив 26 голів у 64 матчах за франкфуртський клуб та був включений до символічної збірної Бундесліги сезону-2024/25.\nЕкітіке став черговим літнім підписанням Ліверпуля після Джеремі Фрімпонга, Мілоша Керкеза, Георгія Мамардашвілі та Флоріана Вірца."
    },
    {
        "title": "Крістал Пелес оскаржує переведення до Ліги конференцій у Спортивному арбітражному суді",
        "image": "https://images.football.ua/i/news/630x373/559/559656.jpg",
        "text": "Крістал Пелес подав апеляцію до Спортивного арбітражного суду (CAS) на рекомендацію УЄФА відмовити клубу в участі в Лізі Європи, до якої він кваліфікувався, перемігши в Кубку Англії. Причина — порушення правил багатоклубної власності через зв’язки з Ліоном у структурі Eagle Football Holdings. Про це повідомляє The Athletic.\nУ своїй апеляції Пелес просить CAS відновити клуб у Лізі Європи та відхилити участь Ноттінгем Форест, який замінив лондонців за рейтингом Прем’єр-ліги. Альтернативний варіант — допустити \"орлів\" замість Ліона, що отримав пріоритет завдяки вищому місцю у Лізі 1. CAS вже підтвердив отримання звернення й розглядатиме справу в прискореному порядку: оперативне рішення без мотивувальної частини має бути до 11 серпня 2025 року, тоді як жеребкування плейофу Ліги конференцій заплановане на 4 серпня.\nПроблема виникла через частки володіння: Eagle Football контролює більшість у Ліоні та значну частку в Крістал Пелес, а правила УЄФА забороняють участь у тій самій єврокубковій турнірній сітці клубам під спільним вирішальним впливом, якщо не доведено реструктуризацію до дедлайну 1 березня. Голова Пелес Стів Періш назвав ситуацію \"жахливою несправедливістю\" й натякнув, що інтерес Ноттінгем Форест посилив тиск на рішення. Тим часом Джон Текстор (Eagle Football) заявив, що вимушені зміни у структурі власності були проігноровані регулятором.\nКонтекст підкреслює чутливість питання: у липні 2024 року УЄФА все ж допустив до спільної участі в єврокубках пари Манчестер Сіті/Жирона та Манчестер Юнайтед/Ніцца після відповідних корпоративних кроків. Пелес прагне подібного результату, аби стартувати в турнірі, який команда виборола на полі."
    },
    {
        "title": "Арсенал близький до завершення трансферу Дьокереша — Орнштейн",
        "image": "https://images.football.ua/i/news/630x373/559/559635.jpg",
        "text": "Арсенал і Спортінг Лісабон наближаються до остаточної домовленості щодо трансферу 27-річного шведського нападника Віктора Дьокереша.\nЗа інформацією журналіста Девіда Орнштейна з The Athletic, клуби погодили базову суму в €63.5 млн (£55 млн) плюс €10 млн (£8.6 млн) у вигляді бонусів, хоча деталі додаткових виплат ще доопрацьовуються. Очікується, що угоду буде завершено найближчим часом.\nДьокереш, який забив 54 голи у 52 матчах за Спортінг у сезоні-2024/25, включаючи хет-трик проти Манчестер Сіті в Лізі чемпіонів, чітко дав зрозуміти, що хоче перейти саме до Арсенала. Швед уже погодив умови 5-річного контракту з лондонцями. Спортінг спочатку вимагав €80 млн, але Арсенал зміг наблизитися до компромісу, а агент гравця відмовився від своєї комісії, щоб полегшити трансфер.\n\nРаніше Артета прокоментував справу Парті."
    },
    {
        "title": "Браян Мбемо — гравець Манчестер Юнайтед",
        "image": "https://images.football.ua/i/news/630x373/559/559591.png",
        "text": "Манчестер Юнайтед офіційно підтвердив підписання нападника Брентфорда Браяна Мбемо, повідомляє пресслужба клубу.\nКонтракт із 25-річним камерунським гравцем розрахований до червня 2030 року з можливістю продовження ще на один рік.\nЗа даними авторитетного видання The Athletic, сума трансферу склала 65 мільйонів фунтів плюс 6 мільйонів бонусами (приблизно 79,6 млн євро).\n\"Як тільки я дізнався про можливість перейти в Манчестер Юнайтед, то не міг відмовитися. Це клуб моєї мрії, за який я вболівав із дитинства\", — зазначив Мбемо.\nБраян Мбемо перейшов у Брентфорд у 2019 році з французького Труа за 6 мільйонів євро. Минулого сезону він став одним із найкращих бомбардирів АПЛ, забивши 20 голів і зробивши 8 результативних передач у 42 матчах."
    },
    {
        "title": "Ліверпуль домовився про трансфер Екітіке",
        "image": "https://images.football.ua/i/news/630x373/559/559549.jpg",
        "text": "Ліверпуль досяг домовленості з Айнтрахтом щодо трансферу 23-річного нападника Юго Екітіке. Як повідомляє The Athletic, угода передбачає початковий платіж у розмірі £69 мільйонів (приблизно $92,8 млн), а також додаткові бонуси, які можуть сягнути ще £10 мільйонів.\nФранцуз уже найближчого вівторка прибуде до Великої Британії для проходження медогляду. Якщо все піде за планом, він підпише контракт із Ліверпулем на шість років і приєднається до команди у Гонконзі, де вона проводить передсезонне турне.\nДомовленість між клубами була досягнута ще в суботу, і переговори з самим гравцем пройшли без труднощів — Екітіке з самого початку віддавав перевагу саме Ліверпулю. Раніше інтерес до нього проявляв Ньюкасл, але після відмови на пропозицію в €75 мільйонів клуб змінив пріоритет на нападника Брентфорда Йоана Віссу.\nЛіверпуль цього літа вже підписав Флоріана Вірца, Джеремі Фрімпонга та Мілоша Керкеза, однак основним завданням залишалося підсилення атакувальної лінії. Після смерті Діогу Жоти клуб переглядає свою стратегію в нападі. Дарвін Нуньєс може бути проданий, а Луїс Діас повідомив про бажання змінити клуб — на нього претендують Баварія та Барселона.\nМинулого сезону Екітіке забив 22 м’ячі та віддав 12 гольових передач за Айнтрахт у всіх турнірах. Він приєднався до клубу з ПСЖ на правах оренди в січні 2024 року, а з літа став повноцінним гравцем франкфуртців за €17,5 млн. Його виступи були настільки переконливими, що він потрапив до символічної збірної Бундесліги сезону."
    },
    {
        "title": "Москера став гравцем Арсенала",
        "image": "https://images.football.ua/i/news/630x373/559/559802.png",
        "text": "Арсенал оголосив про підписання іспанського центрального захисника Кристиана Москери з Валенсії. Лондонський клуб уклав довгостроковий контракт із 21-річним футболістом.\nЯк повідомлялось раніше, фіксована сума трансферу становить 15 мільйонів євро, а з урахуванням бонусів загальна вартість угоди не перевищить 20 мільйонів.\nУ сезоні-2024/25 Москера провів 37 матчів у складі Валенсії в Ла Лізі та забив один гол.\nЦього літа “каноніри” вже підписали кількох гравців, серед яких центральні півзахисники Мартін Субіменді (Реал Сосьєдад) та Крістіан Нергор (Брентфорд), воротар Кепа Аррісабалага (Челсі) та погодили перехід форварда Спортінга Віктора Дьокереша. Окрім цього, Арсенал розглядає трансфер лідера Крістал Пелес Еберечі Езе."
    },
    {
        "title": "Ендрік знову травмувався — форвард Реала вибув на два місяці",
        "image": "https://images.football.ua/i/news/630x373/559/559622.jpg",
        "text": "Нападник Реала Ендрік зазнав повторної травми задньої поверхні стегна і пропустить від восьми до десяти тижнів. Про це повідомляє іспанське видання Marca.\n18 травня футболіст отримав ушкодження в матчі проти Севільї (2:0) і перебував на завершальному етапі відновлення. Однак на останньому тренуванні в США відбувся рецидив — уже другий за останній місяць.\nТаким чином, молодий бразилець не допоможе Реалу на старті нового сезону й буде змушений знову пройти реабілітацію.\nУ минулому сезоні нападник взяв участь у 22 матчах Ла Ліги, провівши на полі в середньому по 16 хвилин за гру і відзначився одним забитим голом.\nРаніше Хабі Алонсо підтвердив, що Ендрік залишиться в Реалі."
    },
    {
        "title": "Кінарейкін перебрався з Карпат у Вільярреал",
        "image": "https://images.football.ua/i/news/630x373/559/559575.jpg",
        "text": "Вільярреал на своєму офіційному сайті оголосив про підписання контракту з воротарем львівських Карпат Яківом Кінарейкіном.\nУгода з 21-річним українцем розрахована до літа 2030 року. Інші подробиці угоди не розголошуються.\nНаступного сезону Яків виступатиме за молодіжний склад команди — Вільярреал Б, який представляє третій дивізіон іспанського футболу.\nКінарейкін виступав за Карпати з літа минулого року, коли безкоштовно перебрався із Дніпра-1. На його рахунку 13 матчів, з яких п'ять на нуль за 12 пропущених м'ячів.\nРаніше повідомлялося, що Лунін відмовив Вільярреалу."
    },
    {
        "title": "Лунін відмовив Вільярреалу — ЗМІ",
        "image": "https://images.football.ua/i/news/630x373/559/559561.jpg",
        "text": "Український воротар мадридського Реала Андрій Лунін відмовив в трансфері іспанському Вільярреалу. Про це повідомляє Estadio Deportivo.\nЗа інформацією джерела, \"жовта субмарина\" дійсно була дуже зацікавлена в трансфері 26-річного українця та гарантувала йому місце в стартовому складі. Втім, Лунін вирішив залишитися в Реалі та спробувати довести свій високий рівень новому головному тренеру команди Хабі Алонсо.\nЧинна трудова угода голкіпера з \"вершковими\" розрахована до 30 червня 2030 року. Трансфермаркт оцінює його у 18 млн. євро."
    },
    {
        "title": "Стали відомі умови трансферу Рашфорда до Барселони",
        "image": "https://images.football.ua/i/news/630x373/559/559468.jpg",
        "text": "Напередодні з’явилась інформація про наближення каталонської Барселони до підписання англійського нападника Манчестер Юнайтед Маркуса Рашфорда в якості орендованого футболіста.\nСторони узгодили деталі переходу 27-річного виконавця, і вже згодом ЗМІ стали відомі їхні подробиці.\nІдеться про річну угоду вартістю 10 млн євро з опцією викупу за 30 млн євро + 5 млн євро бонусів.\nВикуп активується автоматично в разі досягнення футболістом певних умов за ходом сезону.\nУ такому випадку передбачено контракт до 2029 року за схемою 1+3.\nЗарплатня Рашфорда складатиме 12 млн євро на рік.\nОстанній момент був принциповим у перемовинах — англієць відмовився від 25% грошей, які заробив би на контракті з Юнайтед.\nДругу частину минулого сезону Маркус провів у оренді в складі бірмінгемської Астон Вілли та відзначився чотири рази й віддав шість асистів у 17 матчах."
    },
    {
        "title": "Лапорт може повернутися до Атлетіка",
        "image": "https://images.football.ua/i/news/630x373/559/559458.jpg",
        "text": "Атлетік Більбао зробив усну пропозицію Ан-Насру щодо центрального захисника Емеріка Лапорта, передає журналіст Фабріціо Романо.\nПовідомляється, що 31-річний іспанець вибув із проєкту клубу з Ер-Ріяда. Учасник Ла Ліги в свою чергу наполягає на поверненні гравця.\nЛапорт дебютував за Атлетік наприкінці листопада 2012 року. Загалом на його рахунку десять голів і шість асистів у 222-х матчах за \"левів\" у всіх турнірах. Із клубом із Більбао він виграв Суперкубок Іспанії-2015.\nНаприкінці січня 2018-го Манчестер Сіті придбав Емеріка за 65 млн євро. Після понад п'яти років у складі \"містян\" оборонець перебрався до Ан-Насра, підписавши трирічний контракт (27.5 млн).\nУ 69-ти поєдинках за клуб з Ер-Ріяда іспанець відзначився дев'ятьма голами та одним асистом. Нещодавно майбутнє центрбека пов'язували з Ювентусом."
    },
    {
        "title": "Лунін вирішив залишитися в Реалі — AS",
        "image": "https://images.football.ua/i/news/630x373/559/559428.jpg",
        "text": "Український воротар мадридського Реала Андрій Лунін цього літа не змінить клубну прописку. Про це повідомляє іспанське видання AS.\nЗа інформацією джерела, 26-річний українець остаточно вирішив залишитися в складі \"королівського\" клубу на наступний сезон. \nПри цьому, Лунін розуміє, що в нього не буде великої кількості ігрового часу в новому сезоні через перевагу Тібо Куртуа в очах головного тренера команди Хабі Алонсо.\nЗазначається, що у Андрія є пропозиції від інших клубів, але він вирішив повністю зосередитися на Реалі.\nЧинна трудова угода голкіпера з \"вершковими\" розрахована до 30 червня 2030 року. Трансфермаркт оцінює його у 18 млн. євро. Минулого сезону Андрій Лунін провів за Реал 14 матчів, попустив 19 м'ячів та 6 разів відіграв \"на нуль\".\nРаніше повідомлялося, що Куртуа продовжив контракт із Реалом."
    },
    {
        "title": "Куртуа продовжив контракт із Реалом — Marca",
        "image": "https://images.football.ua/i/news/630x373/559/559412.jpg",
        "text": "Основний воротар мадридського Реала Тібо Куртуа продовжив контракт з \"королівським\" клубом. Про це повідомляє іспанське видання Marca.\nЗа інформацією джерела, 33-річний бельгієць підписав нову угоду з \"вершковими\" до 30-го червня 2027-го року. Попередній контракт голкіпера спливав влітку 2026-го.\nНагадаємо, що Куртуа виступає у складі \"бланкос\" з літа 2018 року. Минулого сезону Тібо провів за Реал Мадрид 53 матчі, пропустив 63 м'яча та 17 разів відіграв \"на нуль\".\nРаніше повідомлялося, що Лунін дав свою згоду на трансфер у Вільярреал."
    },
    {
        "title": "Барселона оголосила про підписання Рашфорда",
        "image": "https://images.football.ua/i/news/630x373/559/559723.png",
        "text": "Барселона та Манчестер Юнайтед офіційно досягли угоди щодо оренди англійського нападника Маркуса Рашфорда.\n27-річний англієць виступатиме за каталонський клуб до 30 червня 2026 року, а контракт передбачає опцію викупу гравця.\n📞 \"Yeah… It’s official.\"\nRashford follows in Lineker’s footsteps. pic.twitter.com/ZvbnDAtbax\nСьогодні Рашфорд підписав контракт у статусі футболіста Барселони під час приватної зустрічі за участі президента клубу Жоана Лапорти, директора футбольного департаменту та інших членів ради.\nНароджений у Манчестері Рашфорд розпочав свою кар’єру у місцевій команді Флетчер Мосс Рейнджерс, а у семирічному віці приєднався до академії Манчестер Юнайтед. Дебют у першій команді він здійснив у лютому 2016 року, коли йому було лише 18 років.\nДругу половину минулої кампанії Маркус Рашфорд виступав на правах оренди за Астон Віллу. Усього в сезоні-2024/25 він провів 41 матч, забив 11 голів та віддав 9 асистів."
    },
    {
        "title": "Мілан підписав Еступіньяна",
        "image": "https://images.football.ua/i/news/630x373/559/559760.jpg",
        "text": "Мілан оголосив про підписання лівого захисника Брайтона Первіса Еступіньяна, повідомляє офіційний сайт клубу. Угода оцінюється в €17.5 млн плюс €2.5 млн у вигляді бонусів. 27-річний еквадорець підписав контракт із \"россонері\" до червня 2030 року.\nЕступіньян, який у сезоні-2024/25 зіграв 36 матчів за Брайтон, забив 1 гол та віддав 1 асист, вважається одним із найкращих лівих захисників Прем’єр-ліги. Його швидкість, дриблінг і вміння підключатися до атак стануть важливим підсиленням для команди Массіміліано Аллегрі.\nЕступіньян, який дебютував за збірну Еквадору в 2019 році та провів 48 матчів, забивши 4 гола, замінить Тео Ернандеса, який нещодавно перейшов до Аль-Хіляля за €25 млн."
    },
    {
        "title": "Італія трансферна. Літні переходи-2025",
        "image": "https://images.football.ua/i/news/630x373/558/558300.jpg",
        "text": "Всі переходи Серії А цього міжсезоння — в одному місці! Пропонуємо вам слідкувати за трансферами футболістів у рамках чемпіонату Італії в наведеній нижче таблиці.\nСкорочення:\nпо — повернення з оренди\nор — оренда\nва — вільний агент\nзк — завершив кар'єру\nбк — без клубу\nн — нападник\nп — півзахисник\nз — захисник\nв — воротар\nПримітка: суми вказані в таблиці у валюті євро (€) згідно з даними авторитетного порталу transfermarkt"
    },
    {
        "title": "Фергюсон — новий конкурент Довбика на вістрі атаки Роми",
        "image": "https://images.football.ua/i/news/630x373/559/559689.jpg",
        "text": "Цього літа римська Рома вирішила оновити ще й ланку нападу в своєму складі, відпустивши узбекистанського форварда Ельдора Шомуродова, після чого розпочавши перемовини щодо ірландського гравця англійського Брайтона Евана Фергюсона.\nТривалий час \"чайки\" не квапились укладати домовленість із \"вовками\", але зрештою клуби знайшли спільну позицію.\n20-річний виконавець перейшов на правах оренди строком на рік, після чого у Роми буде можливість його викупу за 40 млн євро.\nКонтракт у такому разі буде розраховано до 2029 року.\nФергюсон у минулому сезоні в оренді у лондонському Вест Гемі загалом провів 23 матчі та забив один гол."
    },
    {
        "title": "Ювентус оформив повноцінний трансфер Консейсана",
        "image": "https://images.football.ua/i/news/630x373/559/559643.jpg",
        "text": "Правий вінгер Франсішку Консейсан залишив Порту й приєднався до Ювентуса, передає офіційний сайт клубу Серії А.\nЗа даними transfermarkt, 22-річний португалець обійшовся \"б'янконері\" в 32 млн євро. Контракт із гравцем розраховано до кінця червня 2030 року.\n\nКонсейсан представляв Ювентус протягом сезону-2024/25 на правах оренди за 10 млн. У 40 матчах усіх турнірів Франсішку відзначився сімома голами й шістьма асистами.\nПорту заробив 5,07 млн на продажі флангового нападника до Аякса в липні 2022-го, за 10,24 млн повернувши його двома роками пізніше.\nЗагалом у 93-х поєдинках за \"драконів\" португалець записав на свій рахунок 11 результативних ударів і 13 гольових передач, ставши чемпіоном країни й двічі вигравши Кубок."
    },
    {
        "title": "Ретегі офіційно перейшов до Аль-Кадісії за 65 млн євро",
        "image": "https://images.football.ua/i/news/630x373/559/559587.jpg",
        "text": "Аль-Кадісія офіційно оголосила про трансфер італійського форварда Матео Ретегі, права на якого раніше належали Аталанті.\nЗа неофіційною інформацією, сума угоди щодо 26-річного італійця склала 65 мільйонів євро.\nНападник підписав контракт на три роки та розпочинає новий етап кар’єри в чемпіонаті Саудівської Аравії. Для Аль-Кадісії цей трансфер став найбільшим у клубній історії.\nEl Goleador. Now a Knight ⚔️❤️#AlQadsiah | #ReteguiQadsawi\n\npic.twitter.com/xVdY8TTuZj\nРетегі виступав за Аталанту з літа 2024 року. З того моменту він провів за бергамасків 49 матчів, забив 28 голів та віддав 9 асистів."
    },
    {
        "title": "Рома посилила склад хавбеком Ланса",
        "image": "https://images.football.ua/i/news/630x373/559/559517.jpg",
        "text": "Рома на своєму офіційному сайті оголосила про підписання контракту із півзахисником Ланса Нейлом Ель-Айнауї.\nУгода з 24-річним марокканцем французького походження розрахована до літа 2030 року.\nСума трансферу футболіста склала 23 мільйони євро і ще два мільйони у якості бонусів.\nBenvenuto a Roma, Neil 🇲🇦💛❤️#ASRoma pic.twitter.com/Z2xurdM4C2\nУ складі \"вовків\" Нейл виступатиме під восьмим номером.\nМинулого сезону Ель-Айнауї провів 26 матчів, у яких забив вісім голів та віддав один асист.\nРаніше головний тренер \"вовків\" Джан П'єро Гасперіні розповів про старт зборів команди та ситуацію з травмою українця Артема Довбика."
    },
    {
        "title": "Наполі купив центрального захисника Болоньї",
        "image": "https://images.football.ua/i/news/630x373/559/559514.jpg",
        "text": "Наполі на своєму офіційному сайті оголосив про підписання контракту з центральним захисником Болоньї Семом Беукемою.\nЗа інформацією інсайдера Ніколи Скіри, угода з 26-річним нідерландцем розрахована до літа 2030 року.\nСума трансферу футболіста склала 30 мільйонів євро, а сам гравець зароблятиме три мільйони євро за сезон.\nМинулого сезону Беукема провів 47 матчів, у яких віддав дві гольові передачі.\nРаніше повідомлялося, що Осімген переходить в Галатасарай."
    },
    {
        "title": "Ювентус продовжив контракт з Гатті",
        "image": "https://images.football.ua/i/news/630x373/559/559761.jpg",
        "text": "Туринський Ювентус продовжив контракт з центральним захисником Федеріко Гатті. Про це повідомляє офіційний сайт \"зебр\".\nЗазначається, що 27-річний італієць підписав нову трудову угоду до 30 червня 2030 року. За інформацією Джанлуки Ді Марціо, зарплата футболіста становитиме 3,1 мільйона євро на рік плюс бонуси.\nПопередня угода гравця спливала 30 червня 2028 року. Трансфермаркт оцінює його у 24 мільйони євро. Минулого сезону Феде Гатті відіграв за Ювентус 46 матчів, забив один гол та віддав дві результативні передачі.\nРаніше повідомлялося, що Ювентус і Порту обміняються захисниками."
    },
    {
        "title": "Ренн придбав ще одного гравця Марселя",
        "image": "https://images.football.ua/i/news/630x373/559/559644.jpg",
        "text": "Лівий захисник Кентен Мерлен попрощався з Марселем заради переходу до Ренна, передає офіційний сайт \"червоно-чорних\".\nЗа даними transfermarkt, Олімпік отримав за 23-річного француза 13 млн євро. Контракт Ренна з оборонцем розраховано до кінця червня 2029 року.\n𝐴̀ 𝑙𝑎 𝑑𝑒́𝑐𝑜𝑢𝑣𝑒𝑟𝑡𝑒 𝑑'𝑢𝑛 𝑛𝑜𝑢𝑣𝑒𝑙 𝑢𝑛𝑖𝑣𝑒𝑟𝑠 📖\n\nChapitre 2 : Le musée enchanté.#Merlin2029 pic.twitter.com/k3NASUzytG\nМарсель придбав Мерлена в рідного для нього Нанта в січні 2024-го за 10 млн. На рахунку Кентена один гол і чотири асисти в 46-ти матчах за \"олімпійців\".\nІз \"канарками\" француз виграв Кубок країни в сезоні-2021/22. У 19-ти матчах за збірну Франції U-21 лівий захисник відзначився двома голами й чотирма асистами.\nНагадаємо, нещодавно Ренн також придбав півзахисника Марселя."
    },
    {
        "title": "ПСЖ готує покращену пропозицію по Забарному — Романо",
        "image": "https://images.football.ua/i/news/630x373/559/559610.jpg",
        "text": "Оборонець Борнмута Ілля Забарний прагне перейти до ПСЖ, і французький клуб готується зробити оновлену пропозицію щодо трансферу українського захисника. Про це повідомив авторитетний інсайдер Фабріціо Романо.\nЗа його інформацією, ще у червні між Забарним і ПСЖ було досягнуто усної домовленості. Тепер парижани знову звернуться до Борнмута з наміром просунутись у переговорах.\nПопри чутки, жодних активних контактів із Тоттенгемом щодо українця наразі не ведеться.\n22-річний захисник є одним із ключових гравців збірної України та провів сильний сезон в АПЛ, чим привернув увагу топклубів Європи.\nРаніше повідомлялося, що ПСЖ продасть росіянина через трансфер Забарного."
    },
    {
        "title": "ПСЖ хоче підписати Камавінгу — Marca",
        "image": "https://images.football.ua/i/news/630x373/559/559567.jpg",
        "text": "Французький ПСЖ цього літа має намір оформити трансфер півзахисника мадридського Реала Едуардо Камавінги. Про це повідомляє іспанське видання Marca.\nЗа інформацією джерела, керівництво \"королівського\" клубу занепокоєне травматичністю 22-річного француза, тому може розглянути пропозиції по гравцю.\nЗазначається, що в трансфері Камавінги особисто зацікавлений головний тренер парижан Луїс Енріке, який вбачає у французькому півзахиснику суттєве підсилення складу команди за рахунок універсалізму гравця.\nЧинна трудова угода футболіста з \"вершковими\" розрахована до 30 червня 2029 року. Трансфермаркт оцінює його у 60 млн. євро.\nМинулого сезону Едуардо Камавінга відіграв за Реал 35 матчів, забив два голи та віддав дві результативні передачі. Також протягом сезону-2024/25 він через різноманітні травми загалом пропустив 29 матчів мадридської команди."
    },
    {
        "title": "Франція трансферна. Літні переходи",
        "image": "https://images.football.ua/i/news/630x373/558/558711.jpg",
        "text": "Всі переходи Ліги 1 цього міжсезоння — в одному місці! Пропонуємо вам стежити за переходами футболістів в рамках першості Франції у вказаній таблиці.\nСкорочення:\nпо — повернення з оренди\nор — оренда\nва — вільний агент\nзк — завершив кар'єру\nн — нападник\nп — півзахисник\nз — захисник\nв — воротар\nЗауваження: суми вказані у таблиці у валюті євро (€) згідно з даними авторитетного порталу Transfermarkt.\n\n\n\n\n\n\n\nАлуа Конфе (п, Етнікос, ва)\n\t\t\tЖосуе Касімір (н, Осер, ва)\n\t\t\tАртюр Десма (в, ва)\n\t\t\tАхмед Хассан (н, ва)\n\t\t\tФоде Балло-Туре (з, ва)\n\t\t\tАндре Аю (н, ва)\n\t\t\tЯн Кітала (н, ва)\n\t\t\tМатьє Горжлен (в, ва)\n\t\t\tдалєр кузяєв (п, ва)\n\t\t\tЖуніор Мванга (п, Страсбур, по)\n\t\t\tМахамаду Діавара (п, Ліон, по)\n\t\t\tТімоті Пембеле (з, Сандерленд, по)\n\t\t\tІльє Хусні (н, ПСЖ, по)\n\t\t\tАнтуан Жужу (н, Парма, по)"
    },
    {
        "title": "Марсель близький до придбання зірки Феєнорда",
        "image": "https://images.football.ua/i/news/630x373/559/559460.jpg",
        "text": "Марсель продовжує працювати над придбанням лівого вінгера Феєнорда Ігора Пайшана.\nЗа даними порталу Foot Mercato, клуби намагатимуться завершити трансфер 25-річного бразильця до завершення наступного тижня. З урахуванням бонусів, учасник Ліги 1 може викласти за талановитого гравця 35 мільйонів євро.\nСпочатку Марселю не вдалося задовольнити фінансові апетити Феєнорда. У той же час Олімпік уже досягнув домовленості з Пайшаном щодо розрахованого до кінця червня 2030 року контракту.\nКлуб із Роттердама придбав Ігора в рідної для нього Куритиби за 4,5 млн євро в серпні 2022-го. На рахунку флангового нападника 39 голів і 29 асистів у 129-ти матчах за Феєнорд, з яким він виграв чемпіонат, Кубок і Суперкубок Нідерландів.\nРаніше повідомлялося, що Марсель узгодив повернення Обамеянга."
    },
    {
        "title": "Монако продовжив контракт із талановитим бомбардиром",
        "image": "https://images.football.ua/i/news/630x373/559/559349.jpg",
        "text": "Центральний нападник Міка Бірет оновив свою угоду з Монако, передає офіційний сайт клубу.\n\"Червоно-білі\" придбали нині 22-річного данця в січні 2025-го. Тоді Штурм Грац отримав за нього 13 млн євро.\nТалановитий гравець гучно заявив про себе, відзначившись 13-ма голами й трьома асистами в 19-ти матчах за Монако в усіх турнірах. Спочатку контракт клубу з Біретом було розраховано до кінця червня 2029 року, але тепер він втрачає чинність однією кампанією пізніше.\n📝🔥#Biereth2030 pic.twitter.com/RWe1JsmGcP\nРаніше повідомлялося, що інший центрфорвард готовий остаточно залишити \"червоно-білих\"."
    },
    {
        "title": "Челсі відпустив Амугу до Страсбура",
        "image": "https://images.football.ua/i/news/630x373/558/558971.jpg",
        "text": "Центральний півзахисник Матіс Амугу залишив Челсі й приєднався до Страсбура, передає офіційний сайт клубу Ліги 1.\nКонтракт із 19-річним французом розраховано до кінця червня 2030-го. Сума трансферу не повідомляється, а за даними журналіста Фабріціо Романо Челсі отримав право зворотного викупу гравця.\nУ лютому 2025-го лондонський клуб придбав Амугу в рідного для нього Сент-Етьєна за 15 млн євро. Матіс провів два матчі (22 хвилини) за \"синіх\" у всіх турнірах.\nНагадаємо, у 2023 році Страсбур підписав угоду з консорціумом BlueCo, якому належить Челсі."
    },
    {
        "title": "ПСЖ наблизився до трансферу Забарного — L'Equipe",
        "image": "https://images.football.ua/i/news/630x373/559/559768.jpg",
        "text": "Французький ПСЖ продовжує вести активні перемовини з англійським Борнмутом щодо трансферу українського центрального захисника Іллі Забарного. Про це повідомляє L'Equipe.\nЗа інформацією джерела, парижани та \"вишні\" суттєво наблизилися до здійснення переходу 22-річного центрбека. Керівництво ПСЖ покращило свою пропозицію, яка цілком влаштовує англійський клуб.\nКонтракт гравця з \"вишнями\" розрахований до кінця червня 2029-го. Трансфермаркт оцінює його у 42 млн. євро.\nМинулого сезону Ілля Забарний відіграв за Борнмут 39 матчів та віддав одну результативну передачу.\nРаніше повідомлялося, що ПСЖ готує покращену пропозицію по Забарному."
    },
    {
        "title": "Шустер продовжив контракт з Фрайбургом",
        "image": "https://images.football.ua/i/news/630x373/559/559603.jpg",
        "text": "Фрайбург на своєму офіційному сайті оголосив про продовження контракту з головним тренером Юліаном Шустером.\nДеталі нової угоди із 40-річним фахівцем не розголошуються. Разом із ним нові контракти отримали його помічники.\nШустер очолив Фрайбург влітку 2024 року і під його керівництвом команда посіла п'яте місце у Бундеслізі та вийшла до Ліги Європи.\nТакож зазначимо, що минулого Шустер виступав за Фрайбург у якості гравців і був капітаном клубу, де провів десять років.\nРаніше повідомлялося, що Доан на порозі переходу до Айнтрахта."
    },
    {
        "title": "Діас погодив контракт з Баварією — Романо",
        "image": "https://images.football.ua/i/news/630x373/559/559571.jpg",
        "text": "Вінгер англійського Ліверпуля Луїс Діас наближається до трансферу в мюнхенську Баварію. Про це повідомляє авторитетний інсайдер Фабріціо Романо.\nЗа інформацією джерела, 28-річний колумбієць вже поголив з німецьким клубом умови особистого контракту до 30 червня 2030 року.\nЗазначається, що для здійснення цього переходу Баварії треба домовитися з Ліверпулем, з яким наразі ведуться інтенсивні перемовини.\nЧинна трудова угода гравця з \"червоними\" розрахована до 30 червня 2027 року. Трансфермаркт оцінює його у 70 млн. євро.\nУ минулому сезоні Луїс Діас провів 50 матчів за Ліверпуль, забив 17 голів і віддав 8 результативних передач."
    },
    {
        "title": "Німеччина трансферна. Літні переходи",
        "image": "https://images.football.ua/i/news/630x373/558/558385.jpg",
        "text": "Всі переходи Бундесліги цього міжсезоння — в одному місці! Пропонуємо вам таблицю з літніми переходами футболістів в рамках першості Німеччини.\nСкорочення:\nпо — повернення з оренди\nор — оренда\nва — вільний агент\nзк — завершив кар'єру\nн — нападник\nп — півзахисник\nз — захисник\nв — воротар\nЗауваження: суми вказані у таблиці у валюті євро (€) згідно з даними авторитетного порталу Transfermarkt."
    },
    {
        "title": "Баварія розглядає варіант із талантом Ліона на випадок невдачі з Луїсом Діасом",
        "image": "https://images.football.ua/i/news/630x373/559/559473.jpg",
        "text": "Баварія збирається зробити нову пропозицію Ліверпулю щодо лівого вінгера Луїса Діаса, передає журналіст Фабріціо Романо.\nРаніше клуб АПЛ відмовився від 67,5 млн євро за 28-річного колумбійця. Луїс залишається головною трансферною ціллю Баварії на відповідну позицію.\nУ той же час мюнхенці вже зв'язалися з Ліоном із приводу потенційного переходу лівого вінгера Маліка Фофана. Повідомляється, що 20-річний бельгієць є однією з альтернатив \"ротен\" на випадок невдачі з Діасом.\nКонтракт Фофана з учасником Ліги 1 розраховано до кінця червня 2028 року. Ліон придбав Маліка в рідного для нього Гента за 19,5 млн євро в січні 2024-го.\nНа рахунку таланта 15 голів і сім асистів у 62-х матчах за Олімпік у всіх турнірах. Бельгійця також пов'язували з переходом до чемпіонату Англії."
    },
    {
        "title": "Лейпциг полює на талант Шахтаря",
        "image": "https://images.football.ua/i/news/630x373/559/559273.jpg",
        "text": "РБ Лейпциг активно працює над трансфером 21-річного бразильського півзахисника Марлона Гомеса з донецького Шахтаря.\nУкраїна трансферна. Літні переходи-2025\nЗа інформацією інсайдера Фабріціо Романо, німецький клуб уже надіслав першу пропозицію, але Шахтар її відхилив.\nЛейпциг не здається і готується зробити нову, покращену пропозицію, щоб підписати молодого таланта.\nГомес привернув увагу європейських клубів завдяки виступам за Шахтар, і цей трансфер може стати одним із гучних переходів цього літа (для УПЛ)."
    },
    {
        "title": "Баєр оголосив про підписання півзахисника ПСВ",
        "image": "https://images.football.ua/i/news/630x373/558/558933.jpg",
        "text": "Після відходу німецького атакувального півзахисника Флоріана Вірца до англійського Ліверпуля під час поточного трансферного вікна, леверкузенський Баєр почав пошуки гравця йому на заміну.\nЧи стане американський атакувальний півзахисник Малік Тілльман тим самим, кого шукає Ерік тен Гаг? Можливо.\nПринаймні, \"фармацевти\" погодились спробувати й заплатили за це 35 млн євро, які були прописані в якості клаусули гравця в контракті з нідерландським ПСВ.\n23-річний виконавець підписав контракт до 2030 року.\nТілльман у минулому сезоні провів 34 матчі, забив 16 голів та віддав п’ять гольових передач."
    },
    {
        "title": "Штутгарт оголосив про перехід молодого півзахисника Црвени Звезди",
        "image": "https://images.football.ua/i/news/630x373/558/558624.jpg",
        "text": "Штутгарт на своєму офіційному сайті оголосив про підписання контракту з півзахисником Црвени Звезди Лазаром Йовановичем.\nУгода з 18-річним сербом розрахована до літа 2029 року, а сума трансферу за даними ЗМІ склала близько п'яти мільйонів євро.\nЙованович є вихованцем Црвени Звезди. Минулого сезону він провів 25 матчів, у яких забив шість голів та віддав шість асистів.\nРаніше повідомлялося, що Баварія не готова запропонувати за Вольтемаде 80-100 млн."
    },
    {
        "title": "Граніт Джака повідомив Баєр, що хоче перейти в Сандерленд",
        "image": "https://images.football.ua/i/news/630x373/559/559638.jpg",
        "text": "Граніт Джака дав зрозуміти Баєру Леверкузен, що прагне трансферу саме в Сандерленд цього літа і не розглядатиме інші варіанти. Про це інформує журналіст Девід Орнштейн із The Athletic.\nЗа його даними, між швейцарським футболістом і клубом Прем’єр-ліги досягнуто угоди щодо особистих умов, а сам гравець наполягає на швидкому завершенні переговорів між клубами.\nКонтракт Джаки з Баєром чинний до 2028 року, тож сторонам ще належить знайти формулу переходу. За інформацією Фабріціо Романо, \"чорні коти\" вже зробили першу офіційну пропозицію.\nНагадаємо, швейцарець став ключовою фігурою леверкузенців за два сезони: 99 матчів і історичне чемпіонство Бундесліги-2023/24. До переїзду в Німеччину Джака сім років грав за Арсенал, провівши 297 поєдинків і вигравши Кубок Англії у сезонах-2016/17 та 2019/20.\nСандерленд, що повернувся до АПЛ через плей-оф, проводить активне літо: вже підписані центральний хавбек Хабіб Діарра, вінгери Сімон Адінгра та Шемсдін Талбі, фулбек Рейнілду й універсал Ноа Садікі. Після продажу Джоба Беллінгема до Боруссії Дортмунд клуб прагне додати досвідченого центрального півзахисника — ним і має стати Джака.\nЛіто може стати переломним і для Баєра: раніше клуб уже втратив Флоріана Вірца та Джеремі Фрімпонга (обидва — Ліверпуль). Тим часом новий головний тренер команди Ерік тен Гаг змінив Хабі Алонсо, що перейшов до Реала."
    }
]