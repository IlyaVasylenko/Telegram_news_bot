[
    {
        "title": "Челсі — Бернлі. Анонс і прогноз на матч АПЛ 21.02.2026",
        "image": "https://images.football.ua/i/news/630x373/573/573836.jpg",
        "text": "У рамках 27-го туру англійської Прем’єр-ліги Челсі на своєму полі прийматиме Бернлі. Це протистояння команд із різних полюсів таблиці: лондонці ведуть боротьбу за зону Ліги чемпіонів, тоді як гості змушені відчайдушно рятуватися від вильоту.\nСУБОТА, 21 ЛЮТОГО, 17:00 ▪️ СТЕМФОРД БРІДЖ, ЛОНДОН ▪️ ГОЛОВНИЙ АРБІТР — ЛЬЮЇС СМІТ ▪️ ПРЯМА ТРАНСЛЯЦІЯ НА SETANTA SPORTS\nЧелсі під керівництвом Ліама Росеньора набрав серйозний хід. Команда демонструє якісний позиційний футбол, стабільно створює моменти та дедалі впевненіше контролює хід матчів. У п’яти останніх турах АПЛ \"сині\" здобули чотири перемоги та один раз зіграли внічию, що дозволило їм закріпитися у верхній частині таблиці.\n\nВодночас певна нестабільність усе ще присутня — зокрема, нічия проти Лідса (2:2) показала, що навіть за домінування Челсі може втрачати очки. Проте атака працює справно: 47 забитих м’ячів у 26 турах і впевнена гра вдома роблять господарів явними фаворитами цього матчу.\nБернлі підходить до зустрічі у значно складнішому становищі. Команда Скотта Паркера перебуває на 19-й позиції та має лише 18 очок після 26 матчів. Сезон для \"бордових\" складається вкрай нестабільно: лише чотири перемоги та серйозні проблеми в обороні, де вже пропущено 51 гол.\n\nПопри це, Бернлі здатен дивувати — перемога 3:2 над Крістал Пелес у попередньому турі стала яскравим прикладом їхнього характеру. Однак виїзна форма залишається слабкою: лише дві перемоги у 13 матчах. Команді бракує стабільності, а помилки в захисті часто стають вирішальними. Очні зустрічі також говорять на користь Челсі: лондонці не програють Бернлі з 2017 року і виграли три з останніх п’яти поєдинків. У першому колі цього сезону \"сині\" впевнено перемогли на виїзді 2:0, контролюючи гру від старту до фінального свистка.\nЗа версією букмекерів, сьогодні більше шансів на успіх мають підопічні Ліама Росеньйора. Так, на перемогу Челсі в основний час пропонується коефіцієнт 1.20, тоді як потенційний успіх Бернлі оцінюється показником 13.0. Ймовірність нічийного результату представлена ​​коефіцієнтом 6.66. \nЧЕЛСІ : Санчес — Гюсто, Ачімпонг, Чалоба, Гато — Кайседо, Андрей Сантос — Естеван, Палмер, Енцо Фернандес — Жуан Педро\nБЕРНЛІ : Дубравка — Лоран, Ворралл, Естев — Вокер, Угочукву, Межбрі, Гамфріс — Едвардс, Ентоні — Флеммінг"
    },
    {
        "title": "Сака підписав новий контракт з Арсеналом",
        "image": "https://images.football.ua/i/news/630x373/573/573871.jpg",
        "text": "Лідер лондонського Арсеналу Букайо Сака підписав новий контракт з «канонірами». Про це повідомляє офіційний сайт клубу.\nЗазначається, що нова трудова угода буде розрахована до 30 червня 2031 року. Попередній контракт англійця спливав у червні 2028-го.\nЗа інформацією відомого італійського інсайдера Фабріціо Романо, Сака став найвисокооплачуванішим футболістом клубу.\nЦього сезону Букайо Сака відіграв за Арсенал 34 матчі, забив вісім голів та віддав сім результативних передач."
    },
    {
        "title": "Вулвергемптон — Арсенал 2:2 Відео голів та огляд матчу 18.02.2026",
        "image": "https://images.football.ua/i/news/630x373/573/573841.jpg",
        "text": "Вулвергемптон у матчі 31 туру англійської Прем'єр-ліги на своєму полі зіграв унічию проти лондонського Арсеналу (2:2).\nКоманда Мікеля Артети гарно почала гру із швидким голом, а на початку другого тайму подвоїла перевагу.\nПроте головний претендент на виліт з АПЛ не опустив руки після цього, і шокував суперників відповіддю з остаточною крапкою в компенсований час.\n\nВулвергемптон — Арсенал 2:2\nГоли: У. Буено, 61, Калафіорі, 90+4 (авт.) — Сака, 5, Інкап'є, 56\nВулвергемптон: Са — Є. Москера, С. Буено, Крейчі — Чачуа (Р. Гомеш, 70), Е. Гомес (Арокодаре, 22), Андре, У. Буено — Мане, Бельгард (Едозі, 83) — Армстронг.\nАрсенал: Рая — Тімбер, Саліба, Габріел, Інкап’є — Субіменді, Райс — Мадуеке (Езе, 64), Сака (Троссар, 73, Калафіорі, 90+3), Мартінеллі — Йокерес (Жезус, 64).\nПопередження: У. Буено, Бельгард — Жезус (не на полі)"
    },
    {
        "title": "Абсолютний аутсайдер АПЛ сенсаційно забрав золоті очки в Арсеналу",
        "image": "https://images.football.ua/i/news/630x373/573/573825.jpg",
        "text": "Лондонський Арсенал виграв основний раунд Ліги чемпіонів УЄФА в цьому сезоні, тому посеред поточного тижня у команди Мікеля Артети з’явився вільний від поєдинків час. Проте водночас \"каноніри\" пробились до фіналу Кубка англійської ліги, тож треба було перенести на більш ранній термін їхній гостьовий матч проти Вулвергемптона в рамках 31 туру національної першості. Із боку суперників, якім залишається лише рахувати тижня до вильоту з \"елітного\" дивізіону перепон не виникло, чого, наприклад, не було в контексті іншого учасника майбутньої гри на Вемблі, Манчестер Сіті, та лондонського Крістал Пелес.\nТож на Молінью таки був футбол цього вечора середи, і відбувався він за доволі складних погодних умов, коли традиційну для Англії рясну зливу почасти змінював мокрий сніг, що лише ускладнювало умови для обох команд. За таких умов вертикального футболу було просто не уникнути, і, звичайно, команда Мікеля Артети в цьому плані почувалась немов риба у воді. Уже на п’ятій хвилині Райс виконав подачу з глибини лівого флангу до воротарського, де несподівано з ударом головою опинився Сака.\nОскільки всі розуміли, проти кого сьогодні граю \"каноніри\", то такий швидкий м’яч міг поставити під сумнів усі перспективи \"вовків\" у цій грі. Вони дійсно багато помилялись на власній половині й доволі швидко могли нахапатись повну торбу голів, однак моменти Райса, Мадуеке та Мартінеллі минулись без завершальної крапки. А згодом ще й Ейнджел Гомес травмувався в складі господарів, ніби в них і так проблем із складом не було вдосталь.\nПроте в усій ці загалом несприятливій картині обставин команда Роба Едвардса не просто змогла вижити, а ще й на щось претендувала. Важко, не одразу, але Вулвергемптон перетнув центральну лінію та вже наприкінці першого тайму почав атакувати й навіть загрожував чужим воротам у заключному моменті з дальнім ударом Андре низом повз ліву стійку.\nТоді було помітно, що Арсенал дуже нервує в захисті, коли суперникам удається щось створювати, і, як виявилось, це був лише перший симптом. Бо на початку другого тайму команда Артети забила вдруге у ворота аутсайдера, коли на 56 хвилині Інкап’є уникнув офсайду на лівому фланзі штрафного під час передачі Габріела, після чого розстріляв голкіпера ударом під поперечину з гострого кута.\nЗ’явився натяк на позиційний результат. Ого! Треба його втримувати. Начебто стандартна вказівка тренера Арсеналу для своїх підопічних, але навряд чи треба було її дотримуватись у ситуації, коли суперникам удалось забити у відповідь перший м’яч уже за п’ять хвилин. Уго Буено від входу до правого флангу штрафного закрутив у дальню дев’ятку.\nА далі \"каноніри\" насправді продемонстрували, що всі ці жарти про заключну частину сезону від уболівальників конкурентів узагалі не є жартами. Бо з тим, як нервово діяв подекуди колектив гостей біля власних воріт, та як куцо намагався виходити в боязкі атаки у відповідь, геть не неочікуваною справою було догратись у підсумку до втрати очок. А привезти момент там завжди кому було: цього разу Рая не впорався з подачею з лівого флангу від Мане, відпустив м’яч на ногу дебютанту Едозі, а той пробив так, що Калафіорі, який з’явився на полі й сам декілька секунд тому, зрізав м’яч у власні ворота з рикошетом від стійки. Починається найцікавіше.\nНаступний матч Вулвергемптон проведе в гостях у лондонського Крістал Пелес, а на Арсенал очікує гостьове дербі проти Тоттенгема.\n\r\nВулвергемптон — Арсенал 2:2\nГоли: У. Буено, 61, Калафіорі, 90+4 (авт.) — Сака, 5, Інкап'є, 56\nВулвергемптон: Са — Є. Москера, С. Буено, Крейчі — Чачуа (Р. Гомеш, 70), Е. Гомес (Арокодаре, 22), Андре, У. Буено — Мане, Бельгард (Едозі, 83) — Армстронг.\nАрсенал: Рая — Тімбер, Саліба, Габріел, Інкап’є — Субіменді, Райс — Мадуеке (Езе, 64), Сака (Троссар, 73, Калафіорі, 90+3), Мартінеллі — Йокерес (Жезус, 64).\n\nПопередження: У. Буено, Бельгард — Жезус (не на полі)"
    },
    {
        "title": "Вулвергемптон — Арсенал. Анонс і прогноз на матч АПЛ 18.02.2026",
        "image": "https://images.football.ua/i/news/630x373/573/573667.jpg",
        "text": "У перенесеному поєдинку 31-го туру лідер чемпіонату Арсенал завітає на Молінью до Вулвергемптона, який замикає турнірну таблицю. Для одних це шанс відірватися у чемпіонській гонці, для інших — можливість уникнути історичного антирекорду.\nСЕРЕДА, 18 ЛЮТОГО, 22:00 ▪️ МОЛІНЬЮ, ВУЛВЕРГЕМПТОН ▪️ ГОЛОВНИЙ АРБІТР — ПОЛ ТІРНІ ▪️ ПРЯМА ТРАНСЛЯЦІЯ НА SETANTA SPORTS\nВулвергемптон переживає надзвичайно складний сезон. Лише одна перемога в чемпіонаті, катастрофічна різниця м’ячів та 18 очок відставання від рятівної позиції — сьогоднішня реальність команди Роба Едвардса. У минулому турі \"вовки\" вистояли під шквалом із 35 ударів у матчі проти Ноттінгем Форест, здобувши нічию 0:0, але цього замало, щоб кардинально змінити хід кампанії.\n \nДомашні виступи також не тішать: десять поразок у тринадцяти матчах на Молінью. Хоча в Кубку Англії команда пробилася до п’ятого раунду, загальна форма в чемпіонаті залишається тривожною — без перемог у п’яти поспіль поєдинках. Водночас у грудні Вулвергемптон дав серйозний бій Арсеналу в Лондоні, поступившись лише через автогол у компенсований час, тому шанси \"вовків\" здобути бодай нічийний результат не такі вже й примарні, як може здатися на перший погляд.\nАрсенал підходить до гри в статусі лідера Прем’єр-ліги. Команда Мікеля Артети виграла чотири з п’яти останніх матчів у всіх турнірах і продовжує боротьбу одразу на кількох фронтах. У чемпіонаті \"каноніри\" програли лише один із останніх одинадцяти матчів, хоча нічия з Брентфордом дозволила переслідувачам скоротити своє відставання.\n\nЛондонці стабільно грають проти аутсайдерів: 14 поспіль перемог над командами із зони вильоту із загальним рахунком 40:4. До того ж Арсенал виграв дев’ять із одинадцяти виїздів до Вулвергемптона в АПЛ та забивав у кожній із 36 останніх очних зустрічей. Навіть кадрові втрати не виглядають критичними — частина лідерів отримала відпочинок у кубку. З іншого боку, є й інша невтішна статистика: \"каноніри\" тричі втрачали очки в останніх п'яти турах Прем'єр-ліги, включно з поразкою від Манчестер Юнайтед, тому питання щодо стабільності головних претендентів на титул все ж залишаються.\nЗа версією букмекерів, сьогодні більше шансів на успіх мають підопічні Мікеля Артети. Так, на перемогу Арсеналу в основний час пропонується коефіцієнт 1.28, тоді як потенційний успіх Вулвергемптона оцінюється показником 10.0. Ймовірність нічийного результату представлена ​​коефіцієнтом 5.60. \nВУЛВЕРГЕМПТОН : Са — Москера, С. Буено, Крейчі — Р. Гомес, А. Гомес, Мане, Ж. Гомес, Х. Буено — Армстронг, Арокодаре\nАРСЕНАЛ : Рая — Тімбер, Саліба, Габріел, Інкап'є — Райс, Субіменді, Езе — Сака, Жезус, Троссар"
    },
    {
        "title": "Сака стане найбільш високооплачуваним гравцем Арсеналу",
        "image": "https://images.football.ua/i/news/630x373/573/573731.jpg",
        "text": "За даними британських медіа (зокрема The Guardian та BBC Sport), Лондонський Арсенал пролонгував договір зі своїм зірковим вінгером Букайо Сака. Новий контракт розрахований на п'ять років — до літа 2031 року.\nЦей крок став пріоритетним для спортивного директора клубу Андреа Берти та головного тренера Мікеля Артети в межах стратегії збереження ключових талантів команди. Зарплата 24-річного англійця зросла до вражаючих £300,000 на тиждень (близько £15,6 млн на рік).\nЦе робить Саку найбільш високооплачуваним гравцем у поточному складі канонірів, випереджаючи Кая Гаверца (£280,000) та Деклана Райса. Для порівняння, за попередньою угодою від 2023 року Сака заробляв близько £200,000 на тиждень.\nТаке суттєве покращення умов відображає статус Букайо як головного обличчя клубу та одного з найкращих вінгерів Європи. Переговори тривали майже рік. Попри те, що чинний контракт Саки діяв до 2027 року, Арсенал прагнув заздалегідь убезпечити себе від зазіхань інших топклубів.\nУ поточному сезоні 2025/26 Сака вже встиг відзначитися 7 голами та 6 асистами, допомагаючи команді лідирувати в Прем'єр-лізі."
    },
    {
        "title": "Ньюкасл — Манчестер Сіті, Челсі проти Рексема: результати жеребкування 1/8 фіналу Кубка Англії",
        "image": "https://images.football.ua/i/news/630x373/573/573682.jpg",
        "text": "Футбольна асоціація Англії провела офіційне жеребкування п’ятого раунду Кубка Англії-2025/26.\nНа стадії 1/8 фіналу турніру між собою зіграють:\nФулгем — Саутгемптон\r\nПорт Вейл або Брістоль Сіті — Сандерленд\r\nНьюкасл — Манчестер Сіті\r\nЛідс — Норвіч\r\nМенсфілд Таун — Арсенал\r\nВулвергемптон — Ліверпуль\r\nРексем — Челсі\r\nВест Гем — Маклсфілд або Брентфорд\n\nПоєдинки п’ятого раунду заплановані на 7 та 8 березня. Як і в попередньому сезоні, перегравань не передбачено — у разі нічийного результату команди одразу гратимуть додатковий час і, за потреби, серію пенальті.\nРішення про скасування перегравань було ухвалене з сезону-2024/25 з метою зменшення навантаження на календар. Переможці цієї стадії зроблять ще один крок на шляху до фіналу на Вемблі."
    },
    {
        "title": "Манчестер Сіті — Ньюкасл Юнайтед. Анонс і прогноз на матч АПЛ 21.02.2026",
        "image": "https://images.football.ua/i/news/630x373/573/573839.jpg",
        "text": "В одному з центральних матчів 27-го туру англійської Прем’єр-ліги Манчестер Сіті прийматиме Ньюкасл Юнайтед. Команда Пепа Гвардіоли веде напружену боротьбу за чемпіонство, і кожна втрата очок може стати критичною. На тлі осічки Арсенала проти Вулвергемптона посеред тижня “містяни” отримали чудову нагоду скоротити відставання — і не скористатися нею було б розкішшю.\nСУБОТА, 21 ЛЮТОГО, 22:00 ▪️ ЕТІХАД СТЕДІУМ, МАНЧЕСТЕР ▪️ ГОЛОВНИЙ АРБІТР — ТОМАС БРАМАЛЛ ▪️ ПРЯМА ТРАНСЛЯЦІЯ НА SETANTA SPORTS\nМанчестер Сіті підходить до гри у відмінній формі: чотири перемоги та одна нічия в останніх п’яти матчах у всіх турнірах. На власному полі команда виглядає майже бездоганно — лише одна поразка в 13 домашніх матчах АПЛ. Атака працює як годинник (54 голи за сезон), а оборона залишається однією з найнадійніших у лізі. Водночас є великі кадрові питання: під сумнівом участь Ерлінга Голанда, а також Жеремі Доку, тоді як Йошко Гвардіол і Матео Ковачич точно пропустять зустріч.\n\nПідопічні Гвардіоли також отримали додатковий психологічний імпульс — головні суперники в боротьбі за титул з Північного Лондона сенсаційно втратили очки, а у Сіті ще й матч у запасі. Попереду ще й очна зустріч із Арсеналом, тож нинішній відрізок, без перебільшення, може стати визначальним у чемпіонській гонці.\nНьюкасл Юнайтед прибуває до Манчестера у статусі небезпечного, але дуже нестабільного опонента. Команда Едді Гау займає лише десяту сходинку, але здатна приємно дивувати — нещодавно “сороки” розгромили Карабах у Лізі чемпіонів з рахунком 6:1, забивши чотири м’ячі вже за перші пів години. Водночас у чемпіонаті результати значно скромніші — лише дві перемоги в останніх п’яти матчах.\nГоловна проблема Ньюкасла — нестабільність і слабка гра на виїзді: лише три перемоги в 13 гостьових поєдинках. До того ж серйозною втратою стала травма Бруно Гімараеса, який вибув приблизно на два місяці. Втім, навіть без нього середня лінія з Тоналі та Віллоком здатна нав’язати боротьбу, а повернення Свена Ботмана може підсилити оборону.\n\nОчікується напружений та динамічний матч, у якому Манчестер Сіті виглядає фаворитом завдяки формі, домашньому фактору та більш збалансованій грі. Проте Ньюкасл вже доводив, що здатен створювати проблеми грандам, тож інтрига зберігатиметься до фінального свистка — особливо якщо гості зуміють реалізувати свої моменти на контратаках.\nЗа версією букмекерів, сьогодні більше шансів на успіх мають підопічні Пепа Гвардіоли. Так, на перемогу Манчестер Сіті в основний час пропонується коефіцієнт 1.41, тоді як потенційний успіх Ньюкасла оцінюється показником 6.00. Ймовірність нічийного результату представлена ​​коефіцієнтом 5.33. \nМАНЧЕСТЕР СІТІ :  Доннарумма — Нунеш, Діаш, Геї, Аїт-Нурі — Бернарду Сілва, Родрі, О'Райлі — Фоден, Голанд, Семеньйо\nНЬЮКАСЛ ЮНАЙТЕД : Поуп — Тріпп’єр, Тіав, Ботман, Берн — Віллок, Тоналі, Ремзі — Еланга, Гордон, Барнс"
    },
    {
        "title": "Осасуна — Реал Мадрид. Анонс і прогноз на матч Ла Ліги 21.02.2026",
        "image": "https://images.football.ua/i/news/630x373/573/573933.jpg",
        "text": "Реал Мадрид прагнутиме здобути дев'яту перемогу поспіль у чемпіонаті Іспанії, зустрівшись на виїзді з Осасуною. Наразі \"вершкові\" очолюють турнірну таблицю, випереджаючи Барселону на два очки, тоді як памплонці посідають десяту сходинку.\nОсасуна — Реал Мадрид\nСубота, 21 лютого, 19:30, стадіон Естадіо Ель Садар, Памплона\r\nПряма трансляція на медіасервісі MEGOGO. \n\nОсасуна підходить до гри у непоганій формі, не програючи у п'яти останніх турах, де команда здобула три перемоги. Підопічні Алессіо Ліші набрали 30 очок у 24 матчах і зберігають шанси на боротьбу за єврокубки, відстаючи від шостого місця на п'ять балів. На власному полі \"рохільос\" виступають досить впевнено, здобувши 21 очко в 11 іграх. Проте статистика очних зустрічей не на користь господарів: Осасуна не перемагала мадридців з 2011 року, а матч першого кола на Бернабеу завершився мінімальною поразкою памплонців (0:1).\nРеал Мадрид прибуває до Памплони після виїзної перемоги над Бенфікою (1:0) у Лізі чемпіонів. У Ла Лізі підопічні Альваро Арбелоа демонструють найкращу оборону, пропустивши лише 19 голів, та найкращу виїзну статистику в дивізіоні. Головною ударною силою залишається Кіліан Мбаппе, який вже забив 23 голи в чемпіонаті. Попри щільний графік та близькість матчу-відповіді в єврокубках, лідер Прімери не має права на втрату очок, оскільки дистанція від переслідувачів залишається мінімальною.\nУ складі Осасуни через травми не зіграють Ікер Беніто та Енцо Бойомо, але в стрій може повернутися Джон Монкайола. Головна надія господарів у атаці — 34-річний Анте Будімір, який має 11 забитих м'ячів у сезоні. Реал Мадрид все ще не може розраховувати на Едера Мілітао та Джуда Беллінгема, а участь Родріго залишається під питанням. Очікується повернення Рауля Асенсіо до центру захисту, тоді як Арда Гюлер знову може вийти на позиції \"десятки\" під дуетом нападників Вінісіус — Мбаппе.\nЗа версією betking на перемогу Осасуни можна поставити з коефіцієнтом 4.75, тоді як потенційний успіх Реал Мадрид оцінюється показником 1.69. Імовірність нічийного результату представлена ​​коефіцієнтом 4.20.\nОсасуна: Еррера — Розьє, Еррандо, Катена, Галан — Торро, Монкайола — Рубен Гарсія, В. Муньйос, Ороз — Будімір.\nРеал Мадрид: Куртуа — Александер-Арнольд, Асенсіо, Гюйсен, Каррерас — Вальверде, Чуамені, Камавінга — Гюлер — Мбаппе, Вінісіус Жуніор.\nНе зіграють: Беніто, Бойомо (Осасуна) — Мілітао, Беллінгем (Реал Мадрид).\nПід питанням: ... (Еспаньйол) — Родріго (Реал Мадрид).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Украине: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Ла Ліга-2025/26, 25 тур. Анонси поєдинків і головні інтриги",
        "image": "https://images.football.ua/i/news/630x373/573/573686.jpg",
        "text": "Відсьогодні й до вівторка, 24 лютого, мають відбутися всі десять матчів 25-го туру іспанської Ла Ліги-2025/26. Відкриють його на Естадіо Сан-Мамес у Більбао, де місцевий Атлетік прийматиме Ельче.\nСлідкуйте за поєдинками чемпіонату Іспанії на Football.ua.\n25 тур. 20.02.2026\n25 тур. 21.02.2026\n25 тур. 22.02.2026\n25 тур. 23.02.2026\n[*] — положення в турнірній таблиці\nП'ятниця, 20 лютого, 22:00. Естадіо Сан-Мамес, Більбао. Перше коло — 0:0\nАтлетік туром раніше на виїзді впорався з Реалом Ов'єдо у вольовому стилі (2:1). Підопічні Ернесто Вальверде покращили своє турнірне становище, але все ще мають рухатися вперед задля можливості вкотре представити країну в єврокубках. Клуб із Більбао націлений на третю поспіль звитягу в Ла Лізі, чого не досягав від початку кампанії.\nОфіційним беттінг-партнером Ла Ліги в України є букмекерська компанія betking.\nСубота, 21 лютого, 15:00. Аноета, Сан-Себастьян. Перше коло — 0:1\nРеал Сосьєдад минулої суботи вперше поступився під керівництвом Пеллегріно Матараццо, очікувано зазнавши виїзної поразки від мадридського Реала (1:4). Тепер клуб із Сан-Себастьяна націлений на продовження своєї домашньої безпрограшної серії до п'яти поєдинків, чого в чемпіонаті не досягав із жовтня 2023 року.\n\nРеал Ов'єдо Гільєрмо Альмади туром раніше поступився Атлетіку Більбао вдома (1:2), вкотре не зумівши покращити свої шанси на вихід із зони вильоту. На виїзді клуб набрав тільки п'ять із 16-ти наявних у нього залікових балів, тож і в суботній дуелі він буде андердогом, який сподіватиметься повторити свій успіх у матчі проти цього суперника в першому колі.\nСубота, 21 лютого, 17:15. Естадіо Олімпіко де ла Картуха, Севілья. Перше коло — 0:0\nРеал Бетіс Мануеля Пеллегріні після виїзної звитяги над Мальоркою (2:1) прагне продовжити свою переможну ходу в Ла Лізі до чотирьох поєдинків (як удома, так і загалом) і спробувати нав'язати боротьбу Атлетіко й Вільярреалу в турнірній таблиці. Клуб із Севільї ризикує не обіграти Райо Вальєкано вп'яте поспіль, чого не ставалося з квітня 2014 року.\n\nРайо Вальєкано минулої неділі несподівано розгромив удома Атлетіко (3:0), здобувши першу для себе перемогу над мадридцями за понад 13 років. Колектив Іньїго Переса вирвався із зони вильоту, але щоб убезпечити себе від втрати місця серед \"еліти\" йому варто зокрема й перервати серію з шести матчів без виїзних звитяг (1Н, 5П) у Ла Лізі вже в суботній дуелі з Реалом Бетіс.\nСубота, 21 лютого, 19:30. Естадіо Ель-Садар, Памплона. Перше коло — 0:1\nПовний анонс цього протистояння читайте на нашому сайті вранці 21.02.2026.\n\nСубота, 21 лютого, 22:00. Ер-Ріяд Ейр Метрополітано, Мадрид. Перше коло — 1:2\nПісля несподіваного виїзного розгрому від Райо Вальєкано (0:3) Атлетіко гостював у Брюгге в 1/16 плей-оф Ліги чемпіонів і ще раз пропустив три гола, але не поступився (3:3). Тепер команда Дієго Сімеоне спробує перервати серію з п'яти матчів без перемог над Еспаньйолом (4Н, 1П), конкретно вдома зазнавши тільки однієї поразки від нього в останніх десяти дуелях (6В, 3Н).\n\nЕспаньйол туром раніше втратив домашню звитягу над Сельтою (2:2), всьоме поспіль (2Н, 5П) залишившись без трьох очок. Для клубу з Барселони це перша з квітня 2023 року подібна серія в чемпіонаті. Навіть з урахуванням нинішньої нестабільності Атлетіко колектив Маноло Гонсалеса навряд чи готовий повторити свій успіх першого кола.\nНеділя, 22 лютого, 15:00. Колісеум, Хетафе. Перше коло — 2:1\nХетафе ожив і здобув другу поспіль перемогу в чемпіонаті, впоравшись із Вільярреалом удома (2:1). Підопічні Хосе Бордаласа можуть повернутися до топ-10 за підсумками нового туру, але для цього їм потрібно завдати поразки не менш нестабільній Севільї, яка в останніх десяти матчах на Колісеум у Ла Лізі здобула п'ять звитяг при двох нічиїх.\n\nТуром раніше Севілья вдома поділила очки з Алавесом (1:1) і тепер прагне перервати свою виїзну безвиграшну серію із семи поєдинків (2Н, 5П). Команда Матіаса Алмейди всього двома заліковими балами переважає 18-ту Мальорку й має значно покращити свою форму, якщо хоче уникнути боротьби за виживання, але в неділю це навряд чи станеться.\nНеділя, 22 лютого, 17:15. Spotify Камп Ноу, Барселона. Перше коло — 3:2\nПовний анонс цього протистояння читайте на нашому сайті вранці 22.02.2026.\n\nНеділя, 22 лютого, 19:30. Естадіо ABANCA Балаїдос, Віго. Перше коло — 1:1\nВпоравшись із ПАОКом (2:1) у першому, виїзному матчі 1/16 фіналу плей-оф Ліги Європи Сельта прийматиме Мальорку після чотирьох поспіль поєдинків без перемог у чемпіонаті (2Н, 2П). Команда Клаудіо Хіральдеса недостатньо впевнено виглядає в домашніх протистояннях Ла Ліги, але цілком може покращити цю ситуацію в неділю.\n\nТуром раніше Мальорка поступилася вдома Реалу Бетіс (1:2). У виїзних матчах колектив Ягоби Аррасате набрав усього п'ять із 24-х наявних у нього очок і в неділю він сподіватиметься перервати відповідну безвиграшну серію із семи дуелей (2Н, 5П). Сельта ж спроможна її продовжити навіть на тлі ймовірної втоми від виїзду до Греції серед тижня.\nНеділя, 22 лютого, 22:00. Естадіо де ла Кераміка, Вільярреал. Перше коло — 2:0\nВільярреал удало скористався перенесеним виїзним поєдинком із Леванте й повернувся на третю сходинку турнірної таблиці завдяки першій від початку року перемозі не вдома (1:0). Клуб тільки раз поступився Валенсії в останніх десяти домашніх матчах Ла Ліги (7В, 2Н) і підопічні Марселіно готові продовжити відповідну безвиграшну серію цього суперника до дев'яти дуелей.\n\nВаленсія минулої неділі теж обіграла Леванте на виїзді (2:0), досягнувши 100% результату в міських дербі сезону-2025/26. Тим не менш, від 18-ї Мальорки команду Карлоса Корберана відділяють усього два залікових бала, тож клуб з однойменного міста досі бореться за виживання. Вільярреал навряд чи дозволить йому покращити своє турнірне становище цього тижня.\nПонеділок, 23 лютого, 22:00. Мендісорроса, Віторія-Гастейс. Перше коло — 0:1\nПісля виїзної нічиєї із Севільєю (1:1) Алавес спробує вдома стримати окрилену раптовим успіхом Жирону. На Мендісорроса колектив Едуардо Коудета демонструє, здебільшого, далеко не найгірші результати й може досягнути подібного в дуелі, що закриє черговий тур чемпіонату. У той же час спроможність клубу помститися супернику за перше коло все ж під сумнівом.\n\nЖирона після сенсаційної домашньої звитяги над Барселоною (2:1) готова до чергової спроби залишити другу половину турнірної таблиці. Для цього клубу необхідно вп'яте в історії здолати Алавес у Ла Лізі при двох нічиїх і трьох поразках раніше. Тим не менш, підопічні Мічела не вирізняються стабільністю й цілком можуть не досягнути бажаного результату в понеділок.\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Ванат допоміг Жироні шокувати Барселону та посунути її з першого місця",
        "image": "https://images.football.ua/i/news/630x373/573/573692.jpg",
        "text": "Матч на Монтіліві розпочався з високого пресингу Жирони, яка відразу намагалася створити небезпечні моменти. Барселона контролювала м’яч, але без ефективності, не змогла проникнути в оборону господарів.\nНа 6-й хвилині Ламіне здійснив низький простріл після навісу Рафіньї, але м’яч пролетів повз ворота. Барселона намагалася організувати атаки через Ламіна та Рафінью, але перші хвилини показали нестабільність у грі команди Фліка.\nНа 17-й хвилині Рафінья отримав хорошу нагоду для удару з меж штрафного майданчика, але м’яч пройшов повз ворота. Барселона продовжувала створювати моменти, проте оборона Жирони діяла надійно.\nНайкращий момент Жирони в першому таймі належав українцю. Ванат відкрився за спину Еріку Гарсії, прийняв своєчасну передачу від Хіля й вивалився сам на сам з Жоаном Гарсією. Форвард нашої збірної пробивав низом, однак переграти каталонця не зміг.\n🔐 @FCBarcelona_es.\n\r\nGironaBarça | LALIGAHighlights pic.twitter.com/b8IJ9PDk5E\nНаприкінці першого тайму \"синьо-гранатові\" отримали шанс вийти вперед з пенальті, але Ламін Ямаль ударом з одинадцяти метрів влучив у стійку.\nПерший гольовий момент для Барселони в другому таймі відбувся на 59-й хвилині, коли Кубарсі пробив після навісу Кунде. М’яч пройшов у ворота Жирони, але після перегляду VAR гол був зарахований як коректний.\nНа 59-й хвилині Кубарсі відкрив рахунок у матчі після точного удару головою по навісу Кунде.\nНа 62-й хвилині Лемар зрівняв рахунок у матчі після класного прострілу в штрафний майданчик від Владислава Ваната. Барселона намагалася відповісти ударами Рафіньї та Ямаля, але оборона Жирони залишалася непохитною.\nНа 73-й хвилині Барселона зробила подвійні заміни: вийшли Араухо та Левандовські, замість Еріка Гарсії та Феррана Торреса, щоб посилити атаку. Однак Жирона швидко взяла гру під контроль.\nНа 87-й хвилині Фран Бельтран забив третій гол Жирони. Ечеверрі прорвався у штрафний майданчик, подав на Бельтрана, і низький удар пройшов повз воротаря Барселони Хоана Гарсію, закріпивши перевагу господарів.\nНа 99-й хвилині Джоел Рока отримав червону картку за жорсткий підкат до Ямаля, і після цього виникла невелика бійка. Барселона намагалася скоротити відставання у доданий час, проте всі спроби залишалися безрезультатними.\nМатч завершився з рахунком 2:1 на користь Жирони. Господарі ефективно використали свої моменти, організували потужний пресинг і контратаки, тоді як Барселона не змогла реалізувати ключові нагоди, включно з нереалізованим пенальті Ламіна Ямаля, який влучив у стійку.\nЖирона - Барселона 2:1\nГоли: Лемар, 62, Бельтран, 87 -  Кубарсі, 59\nЖирона: Гассаніга — Рінкон, Рейс, Блінд, Мартін — Циганков, Лемар (Бельтран, 67), Вітсель, Мартін, Хіль (Рока, 68) — Ванат (Ечеверрі, 74)\nБарселона: Гарсія (Араухо, 73) — Кунде, Кубарсі, Гарсія (Араухо, 73), Мартін (Бальде, 63) — Лопес, де Йонг, Ольмо (Берналь, 80) — Ямаль, Торрес (Левандовські, 73), Діас (Бардагжі, 64)\nПопередження: Рейс — Гарсія, Кунде\nВилучення: Рока, 90+9"
    },
    {
        "title": "Рафінья відновився і готовий допомогти Барселоні у матчі з Жироною",
        "image": "https://images.football.ua/i/news/630x373/573/573655.jpg",
        "text": "Барселона офіційно повідомила про повернення до строю флангового нападника Рафіньї. Про це поінформувала пресслужба каталонського клубу в соціальних мережах.\nБразильський вінгер відновився після ушкодження та вже тренується разом з основною групою. Очікується, що він зможе взяти участь у поєдинку 24-го туру іспанської Ла Ліги проти Жирони, який відбудеться сьогодні, 16 лютого.\nВодночас іспанські медіа зазначають, що тренерський штаб може не ризикувати здоров’ям гравця і залишити його поза стартовим складом, аби уникнути можливого рецидиву травми.\n29-річний футболіст пропустив три попередні матчі через пошкодження. У нинішньому сезоні Рафінья провів 22 поєдинки в усіх турнірах, у яких відзначився 13 забитими м’ячами та п’ятьма результативними передачами."
    },
    {
        "title": "Жирона — Барселона. Анонс і прогноз на матч Ла Ліги 16.02.2026",
        "image": "https://images.football.ua/i/news/630x373/573/573588.jpg",
        "text": "Барселона прагнутиме реабілітуватися за болючу поразку в Кубку Іспанії у виїзному каталонському дербі проти Жирони. \nЖирона — Барселона\nПонеділок, 16 лютого, 22:00, стадіон Естадіо Мунісіпаль де Монтіліві, Жирона\r\nПряма трансляція на медіасервісі MEGOGO. \n\nОстаннє покращення форми Жирони суттєво вплинуло на їхнє турнірне становище: підопічні Мічела наразі 14-ті з шістьма перемогами, вісьмома нічиїми та дев'ятьма поразками у 23 матчах сезону. Хоча Жирона виграла чотири з останніх восьми поєдинків у лізі, боротьба за виживання залишається напруженою — від 18-го місця їх відділяє лише чотири очки. До матчу з Барселоною команда підходить після нічиєї 1:1 із Севільєю, а їхня домашня статистика цього сезону є однією з найгірших у лізі — лише 13 очок у 11 іграх.\nБарселона, навпаки, має другий найкращий показник виїзних матчів у Ла Лізі, набравши 25 очок у 12 іграх на чужих полях. Команда Фліка виграла три останні матчі чемпіонату. Проте до цього дербі вони підходять після шокуючої поразки 0:4 від Атлетіко в Кубку Іспанії. Тепер Барселона зосередиться на Ла Лізі, сподіваючись здобути дев'яту перемогу над Жироною, яка перемагала своїх іменитих сусідів лише двічі в історії. Флік виграв три останні очні зустрічі, зокрема 2:1 у першому колі.\nЖирона продовжує страждати від кадрових втрат: через травми не зіграють Донні ван де Бек, Порту, тер Штеген, Алекс Морено та Рікард Артеро. У Барселони поза грою залишаються Гаві, Андреас Крістенсен та Педрі, а участь Рафіньї та Маркуса Рашфорда під великим питанням. Очікується, що Гансі Флік введе до складу Жерара Мартіна в захист, а Ерік Гарсія може вийти в центрі півзахисту. У нападі Жирони знову очікується поява Владислава Ваната, тоді як у Барселони замість Феррана Торреса з перших хвилин може вийти Роберт Левандовські.\nЗа версією betking на перемогу Жирони можна поставити з коефіцієнтом 6.66, тоді як потенційний успіх Барселони оцінюється показником 1.40. Імовірність нічийного результату представлена ​​коефіцієнтом 5.66.\nЖирона: Гассаніга — Рінкон, Рейс, Блінд, Мартінес — Бельтран, Мартін — Циганков, Лемар, Хіль — Ванат.\nБарселона: Ж. Гарсія — Кунде, Кубарсі, Мартін, Бальде — Е. Гарсія, де Йонг — Ямаль, Ольмо, Фермін — Левандовські.\nНе зіграють: ван де Бек, Порту, тер Штеген, А. Морено, Артеро (Жирона) — Гаві, Крістенсен, Педрі (Барселона).\nПід питанням: Унаї (Жирона) — Рафінья, Рашфорд (Барселона).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Атлетіко зазнав розгромної поразки від Райо Вальєкано",
        "image": "https://images.football.ua/i/news/630x373/573/573615.jpg",
        "text": "У матчі 24-го туру чемпіонату Іспанії Атлетіко на виїзді несподівано поступився Райо Вальєкано з рахунком 0:3.\nГосподарі забезпечили собі комфортну перевагу завдяки голам Франa Переса, Оскара Валентіна та Нобеля Менді. Через незадовільний стан газону на домашньому стадіоні Райо зустріч відбулася в Леганесі.\nДля команди Дієго Сімеоне ця поразка стала продовженням невдалої серії — мадридці не перемагають у чемпіонаті вже три матчі поспіль. Атлетіко з 45 очками залишається на четвертому місці в турнірній таблиці.\nНатомість Райо Вальєкано перервав серію з трьох поразок і, набравши 25 очок, піднявся на 16-ту позицію, продовжуючи боротьбу за збереження прописки в еліті.\nРайо Вальєкано — Атлетіко Мадрид 3:0\nГоли: Перес, 40, Валентін, 45, Менді, 76\nРайо Вальєкано: Баталья — Раціу, Лежен, Менді, Пача — Валентін, Гумбау (Лопес, 83) — Ахомаш (Нтека, 74), Паласон (Гарсія, 64), Перес (Діас, 64) — де Фрутос (Вертрауд, 64)\nАтлетіко Мадрид: Облак — Моліна, Хіменес, Ленгле, Руджері (Варгас, 57) — Баена (Альварес, 57), Мендоса (Ле Норман, 56), Кардосо, Гонсалес — Альмада, Серлот\nПопередження: Гарсія — Кардосо, Мендоса, Льоренте"
    },
    {
        "title": "Райо Вальєкано — Атлетіко Мадрид. Анонс і прогноз на матч Ла Ліги 15.02.2026",
        "image": "https://images.football.ua/i/news/630x373/573/573501.jpg",
        "text": "Після приголомшливої перемоги над Барселоною (4:0) у першому півфіналі Кубка Короля, мадридський Атлетіко повертається до справ у Ла Лізі. \"Матрацники\" завітають у гості до Райо Вальєкано, який наразі перебуває у зоні вильоту.\nРайо Вальєкано — Атлетіко Мадрид\nНеділя, 15 лютого, 17:15, стадіон Естадіо де Вальєкас, Мадрид\r\nПряма трансляція на медіасервісі MEGOGO. \n\nРайо Вальєкано переживає не найкращі часи. Минулорічний фініш на восьмому місці дозволив команді виступати в Лізі конференцій, де \"бджілки\" вже пройшли до плей-оф. Однак у чемпіонаті справи йдуть кепсько: 18-та позиція та три поразки поспіль від Сельти, Осасуни та Реала змусили підопічних Іньїго Переса боротися за виживання. Останній матч команди проти Ов'єдо було перенесено через зливу, тож Райо мав час на перепочинок. Вдома мадридці грають непоступливо — лише дві поразки у десяти зустрічах, хоча шість із них завершилися нічиїми.\nАтлетіко Мадрид прибуває на Вальєкас на фоні неймовірного кубкового успіху. Попри те, що \"індіанці\" фактично вибули з чемпіонської гонки, боротьба за топ-4 залишається принциповою. Після поразки від Бетіса (0:1) у минулому турі, \"рохібланкос\" ділять третю сходинку з Вільярреалом. Команда Дієго Сімеоне прагнутиме реабілітуватися за невдачу в Ла Лізі, використовуючи кубкове натхнення. У першому колі Атлетіко вирвав перемогу у \"велетнів\" з рахунком 3:2, проте виїзди на Вальєкас традиційно бувають в'язкими.\nКадрова ситуація у господарів складна: через дискваліфікації гру пропустять Чаваррія та Сісс, а Мумін травмований. Участь Унаї Лопеса та Мендеса під питанням. У Атлетіко ситуація стабільніша — поза грою залишаються лише Кардосо та Барріос. Очікується повернення Яна Облака у ворота, а Грізманн та Альварес мають очолити атаку після вдалого перформансу проти каталонців. \nЗа версією betking на перемогу Райо Вальєкано можна поставити з коефіцієнтом 4.33, тоді як потенційний успіх Атлетіко Мадрид оцінюється показником 1.80. Імовірність нічийного результату представлена ​​коефіцієнтом 3.80.\nРайо Вальєкано: Баталья — Раціу, Лежен, Менді, Феліпе — Валентін, Гумбау — Акомах, Паласон, А. Гарсія — Де Фрутос.\nАтлетіко Мадрид: Облак — Моліна, Пубіль, Ганцко, Руджері — Сімеоне, Льоренте, Коке, Лукман — Грізманн, Альварес.\nНе зіграють: Мумін, Чаваррія, Сісс (Райо Вальєкано) — Кардосо, Барріос (Атлетіко Мадрид).\nПід питанням: У. Лопес, Мендес (Райо Вальєкано) — ... (Атлетіко Мадрид). \n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Атлетіко Мадрид — Еспаньйол. Анонс і прогноз на матч Ла Ліги 21.02.2026",
        "image": "https://images.football.ua/i/news/630x373/573/573935.jpg",
        "text": "Мадридський Атлетіко намагатиметься перервати серію з двох поразок поспіль у чемпіонаті Іспанії, приймаючи на власному полі Еспаньйол. Наразі команда Дієго Сімеоне посідає четверту сходинку, тоді як каталонці йдуть шостими.\nАтлетіко Мадрид — Еспаньйол\nСубота, 21 лютого, 22:00, стадіон Metropolitano Stadium, Мадрид\r\nПряма трансляція на медіасервісі MEGOGO. \n\nАтлетіко підходить до гри після результативної нічиєї з Брюгге (3:3) у Лізі чемпіонів. Проте в Ла Лізі справи \"матрацників\" погіршилися: поразки від Бетіса та Райо Вальєкано (0:3) відкинули команду на четверте місце. Відставання від третього Вільярреала становить три очки, а конкуренти за зону Ліги чемпіонів уже дихають у спину. Головним козирем \"рохібланкос\" залишається домашня форма — 31 очко у 12 матчах на \"Метрополітано\". Попри локальні невдачі, перемога над Барселоною (4:0) у кубку раніше довела, що підопічні Сімеоне здатні перемагати будь-якого суперника.\nЕспаньйол проводить солідний сезон, але початок 2026 року видався для команди Маноло Гонсалеса складним. \"Папуги\" не виграли жодного матчу в новому році, набравши лише два очки у семи турах. У минулому турі каталонці зіграли внічию з Сельтою (2:2), але їхня остання виїзна гра завершилася розгромом від Вільярреала (1:4). Тим не менш, Еспаньйол налаштований оформити \"дубль\" над мадридцями, оскільки у першому колі вони святкували перемогу з рахунком 2:1.\nЩодо кадрових питань, то Атлетіко не допоможуть Ніко Гонсалес та Пабло Барріос через травми, а Родріго Мендоса відбуває дискваліфікацію. Очікується повернення до складу Хіменеса та Лангле, а Алекс Баена має вийти з перших хвилин для підсилення креативу. У Еспаньйола тривалий час відсутній Хаві Пуадо, під питанням участь Фернандо Калеро. Ймовірно, місце в старті отримає Кіке Гарсія, який відзначився голом у минулій грі, а також можлива поява Тайріса Долана з перших хвилин.\nЗа версією betking на перемогу Атлетіко Мадрид можна поставити з коефіцієнтом 1.50, тоді як потенційний успіх Еспаньйола оцінюється показником 7.50. Імовірність нічийного результату представлена ​​коефіцієнтом 4.20.\nАтлетіко Мадрид: Облак — Льоренте, Лангле, Хіменес, Ганцко — Сімеоне, Коке, Кардосо, Лукман — Баена — Альварес.\nЕспаньйол: Дмітрович — Ель-Хілалі, Рідель, Кабрера, Ромеро — Лосано, Сарате — Долан, Терратс, Мілья — К. Гарсія.\nНе зіграють: Н. Гонсалес, Барріос, Мендоса (Атлетіко Мадрид) — Пуадо (Еспаньйол).\nПід питанням: Калеро (Еспаньйол).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Мілан із вилученням Аллегрі не зміг здолати Комо",
        "image": "https://images.football.ua/i/news/630x373/573/573819.jpg",
        "text": "Мілан не зумів обіграти Комо в перенесеному матчі 24-го туру Серії А — зустріч на Сан-Сіро завершилася внічию 1:1. Поєдинок запам’ятався грубою помилкою Майка Меньяна, ефектним голом Рафаела Леау та вилученням головного тренера господарів Массіміліано Аллегрі.\nПерший тайм пройшов за доволі рівної гри, однак саме гості скористалися шансом. На 32-й хвилині Ніко Пас перехопив невдалу передачу Меньяна, який занадто довго приймав рішення під час розіграшу м’яча, і спокійно відправив його у порожні ворота — 0:1. Для Мілана це стало холодним душем, адже до того моменту господарі контролювали м’яч і створювали тиск.\nПісля перерви \"россонері\" додали в агресії. На 64-й хвилині Ардон Яшарі виконав довгу передачу за спини захисникам, Рафаел Леау втік від опіки, дочекався відскоку та елегантним лобом із-за меж штрафного перекинув Жана Бюте — 1:1. Португалець став беззаперечним героєм господарів, адже саме його індивідуальна майстерність врятувала Мілан від поразки.\nУ кінцівці поєдинку емоції зашкалювали. Массіміліано Аллегрі був вилучений після конфлікту на бровці з представниками тренерського штабу Комо. Також напруга виникла навколо епізоду за участі Алексіса Салемакерса, коли гості вимагали для нього другої жовтої картки.\nУ підсумку Мілан втратив важливі очки в боротьбі за верхні позиції, а команда Сеска Фабрегаса може занести собі в актив здобутий бал на виїзді."
    },
    {
        "title": "Мілан — Комо. Анонс і прогноз на матч Серії А 18.02.2026",
        "image": "https://images.football.ua/i/news/630x373/573/573723.jpg",
        "text": "У рамках 24-го туру італійської Серії А-2025/26 у Мілані місцевий однойменний клуб прийматиме Комо.\n[*] — положення в турнірній таблиці\nСЕРЕДА, 18 ЛЮТОГО, 21:45. СТАДІО ДЖУЗЕППЕ МЕАЦЦА, МІЛАН. ГОЛОВНИЙ АРБІТР — МАУРІЦІО МАРІАНІ. ПРЯМА ТРАНСЛЯЦІЯ НА MEGOGO\nМілан і Комо серед єврокубкового тижня проведуть перенесену очну зустріч, яка через церемонію відкриття Зимових Олімпійських ігор могла відбутися в австралійському Перті. За даними ЗМІ, на заваді стали висунуті Азійською футбольною конфедерацією умови. У підсумку дату проведення відповідного матчу 24-го туру Серії А-2025/26 змінили на сьогоднішню.\n\nМинулої п'ятниці Мілан у непростій виїзній дуелі впорався з Пізою (2:1), продовживши солідну безпрограшну серію в чемпіонаті до 23-х матчів (15В, 8Н). Команда Массіміліано Аллегрі не може дозволити собі втрату очок, вісьмома поступаючись лідируючому в турнірній таблиці Інтеру. \"Россонері\" потребують звитяги над суперником, який не перемагав їх на виїзді із січня 1985 року (1Н, 5П).\nКомо минулої суботи приймав Фіорентину й раптово подарував клубу, що веде боротьбу за виживання, три залікові бали (1:2). Поразка коштувала \"б'янкоблу\" місця в топ-6, хоча шостій Аталанті вони поступаються тільки одним очком. У трьох своїх останніх виїзних матчах чемпіонату амбітний колектив Сеска Фабрегаса здобув ідентичні \"сухі\" перемоги (3:0).\n\nПісля повернення до \"еліти\" в 2024 році клуб тричі поступився міланському гранду й навряд чи готовий досягнути значно більшого вже сьогодні. За версією букмекерів, фаворитами дуелі є підопічні Аллегрі. Так, на перемогу Мілана можна поставити з коефіцієнтом 2.25, тоді як потенційний успіх Комо оцінюється показником 3.19. Імовірність нічиєї представлена ​​коефіцієнтом 3.40.\nМілан: Меньян — Томорі, Де Вінтер, Павлович — Атекаме, Яшарі, Модрич, Річчі, Бартезагі — Лофтус-Чік, Леау\nКомо: Бюте — Ван дер Бремпт, Рамон, Д. Карлос, Морено — Перроне, Роберто — Родрігес, Пас, Батуріна — Дувікас"
    },
    {
        "title": "Голова комітету арбітрів Серії A: У цьому чемпіонаті всі намагаються нас наї**ти",
        "image": "https://images.football.ua/i/news/630x373/573/573597.jpg",
        "text": "Напередодні міланський Інтер здобув перемогу над туринським Ювентусом у Derby d'Italia в рамках двадцять п’ятого туру італійської Серії A на власному полі.\nІнтер — Ювентус 3:2 Відео голів та огляд матчу Серії А\nРозкішна дуель двох статусних італійських клубів у підсумку отримала негативний контекст через рішення головного Федеріко ла Пенна з міста Рим щодо другої жовтої захиснику \"зебр\" П’єру Калулу за фол проти оборонця \"змій\" Алессандро Бастоні на 43 хвилині.\nУже на наступний день після гри голова комітету арбітрів Серії A та Серії B Джанлука Роккі визнав помилку власного підопічного.\n\"Нам дуже шкода з приводу цього інциденту. Ми дуже засмучені. Рішення ла Пенни, очевидно, було помилковим. На жаль, VAR не міг бути використаний в цій ситуації.\nЛа Пенна перебуває в розпачі, але ми підтримуємо його. Проте треба сказати, що він — не єдиний, хто помилився цього вечора.\nАдже вчора відбулась чиста симуляція. Ще одна з багатьох в цьому чемпіонаті, де всі намагаються нас наї***ти.\nКоли ми помиляємось, ми беремо на себе відповідальність, але ніхто нас не захищає: мені шкода, що ми єдині, хто визнає, що помилився\", — заявив очільник рефері.\nЗазначимо, що саме Роккі відповідає за вибір суддів на матчі двох найвищих дивізіонів Італії."
    },
    {
        "title": "Грандіозний скандал у тунелі Сан-Сіро — керівництво Ювентуса ледь не побилося з арбітрами та директорами Інтера",
        "image": "https://images.football.ua/i/news/630x373/573/573581.jpg",
        "text": "Дербі д'Італія між Інтером та Ювентусом вийшло з-під контролю ще до завершення гри (3:2). Причиною вибуху емоцій туринців стало суперечливе рішення арбітра Ла Пенни показати другу жовту картку П'єру Калулу за фол проти Алессандро Бастоні, який у таборі б'янконері назвали неіснуючим.\nЩойно пролунав свисток на перерву, емоції вихлюпнулися за межі поля. Першим своє обурення висловив директор футбольної стратегії Юве Джорджо К'єлліні. Легенда клубу переслідував рефері, емоційно розмахуючи руками та повторюючи одну й ту ж фразу: \"Ви не можете так робити! Цього не існує, цього просто не існує у світі!\".\nСитуація загострилася на сходах, що ведуть до роздягалень. Лучано Спаллетті, головний тренер туринців, вступив у жорстку полеміку з Ла Пенною, кинувши фразу: \"Ви спотворили гру!\", а також обмінявся різкими словами з гендиректором Інтера Джузеппе Мароттою.\nОднак справжній вибух стався, коли в епіцентр подій увірвався генеральний директор Ювентуса Дам'єн Комоллі. Функціонер перейшов на крик, вигукуючи образи англійською мовою на адресу арбітра. Градус напруги був настільки високим, що Спаллетті разом із менеджером команди Маттео Фабрісом довелося силоміць відтягувати Комоллі та штовхати його до роздягальні, аби уникнути гірших наслідків.\nНайбільш небезпечний момент виник між технічним директором Юве Франсуа Модесто та менеджером Інтера Ріккардо Феррі. Свідки заявили, що їхня суперечка майже переросла у бійку.\nТепер доля учасників конфлікту залежить від рапорту арбітра Ла Пенни. У сезоні 2020/21 схожий інцидент за участю Фабіо Паратічі залишився без наслідків, оскільки суддя не вніс його до протоколу. Вже у вівторок стане відомо, чи вдасться керівництву Ювентуса уникнути дискваліфікацій за цей емоційний зрив."
    },
    {
        "title": "Наполі — Рома. Анонс і прогноз на матч Серії А 15.02.2026",
        "image": "https://images.football.ua/i/news/630x373/573/573194.jpg",
        "text": "У рамках 25-го туру італійської Серії А-2025/26 у Неаполі місцевий Наполі прийматиме Рому.\n[*] — положення в турнірній таблиці\nНЕДІЛЯ, 15 ЛЮТОГО, 21:45. СТАДІО ДІЄГО АРМАНДО МАРАДОНА, НЕАПОЛЬ. ГОЛОВНИЙ АРБІТР — АНДРЕА КОЛОМБО. ПРЯМА ТРАНСЛЯЦІЯ НА MEGOGO\nНаполі після вильоту з чвертьфіналу Кубка Італії внаслідок домашньої поразки від Комо прийматиме Рому, яка сподівається обійти неаполітанців у турнірній таблиці вже за підсумками сьогоднішнього протистояння. Вони спробують не допустити цього й продовжити свою безпрограшну домашню серію в чемпіонаті, що нині налічує 22 матчі (16В, 6Н).\n\n\"Адзуррі\" не поступалися столичному клубу в Неаполі з березня 2018 року, здобувши чотири звитяги в останніх семи подібних поєдинках і тричі зігравши із цим суперником унічию. Команда Антоніо Конте готова скористатися вчорашньою виїзною поразкою Ювентуса від Інтера (2:3) і покращити свої шанси на фініш у топ-3 турнірної таблиці чемпіонату.\nРома в понеділок упоралася з Кальярі в Римі (2:0), вкотре підтвердивши статус найкращого за оборонними показниками (14 пропущених голів) клубу Серії А-2025/26. У той же час у шести матчах проти представників топ-6 команда Джан П'єро Гасперіні набрала тільки один заліковий бал, зокрема зазнавши поразки від Наполі (0:1) у першому колі.\n\nМайже безкомпромісні (тільки одна нічия в 24-х матчах) римляни навряд чи спроможні повторити досягнення свого суперника й обіграти його на виїзді. Букмекери більше вірять саме в підопічних Конте. Так, на перемогу Наполі можна поставити з коефіцієнтом 2.71, тоді як потенційний успіх Роми оцінюється показником 3.16. Імовірність нічиєї представлена ​​коефіцієнтом 2.90.\nНаполі: Мілінкович-Савич — Беукема, Ррахмані, Буонджорно — Гутьєррес, Лоботка, Ельмас, Спінаццола — Політано, Вергара — Гойлунн\nРома: Свілар — Манчіні, Ндіка, Гіларді — Челік, Крістанте, Пізіллі, Веслі — Суле, Пеллегріні — Мален"
    },
    {
        "title": "Інтер вирвав перемогу над Ювентусом у скандальному Derby d'Italia",
        "image": "https://images.football.ua/i/news/630x373/573/573562.jpg",
        "text": "Італія — країна із всеосяжною історією, тож цілком логічно, що й її футбол має чималі стоси цікавих епізодів. Окремою гілкою при цьому виступає протистояння під назвою Derby d'Italia поміж двома непримиримими суперниками в особі міланського Інтера та туринського Ювентуса. У двадцять п’ятому турі Серії A цим двом гігантам треба було з’ясовувати поміж собою стосунки на Джузеппе Меацца в грі, яка теоретично могла відкрити \"зміям\" більш комфортний шлях до чемпіонського титулу.\nВідповідно завданням команди Лучано Спаллетті було не просто здобути три очки на чужому полі, а ще й завдати удар по впевненості опонентів, які аж надто вільно почувають себе на вершині турнірної таблиці впродовж останніх тижнів, маючи солідний відрив від переслідувачів, серед яких були й \"зебри\". Туринці приїхали з метою боротись, і в чому-чому, а в бажанні це робити обом командам цього вечора точно не треба було відмовляти.\nЯскрава гра, беззаперечно, причому вже з перших хвилин, що загалом є нетиповим для цього сезону італійського футболу найвищого рівня. Юве її починав із позиції сили. Принаймні намагався це робити, і навіть на певний час закрив суперників на їхній половині поля. Але команда Спаллетті з цього тиску нічого так і не отримала, окрім гола у власні ворота вже на 17 хвилині. Тоді Луїс Енріке навіть не бив у площину з правого флангу штрафного, а прострілив у ноги Камб’язо, рикошет від якого переграв Ді Грегоріо в ближньому куті.\nЖахлива статистика Ювентуса, який пропускає останнім часом чи не з кожного удару суперників у топ-матчах, на цьому лише продовжилась. Але гості й відповісти змогли достатньо швидко. Уже менше ніж за 10 хвилин той-таки Камб’язо вже в чужому штрафному замикав простріл Маккенні з правого флангу, і одразу ж побіг вибачатись перед фанатами власного клубу за попередній випадковий огріх.\nНа цьому гра й не думала зупинятись, а навпаки команди стали діяти більш рішуче. Усе б нічого, якби не головний арбітр цього матчу. Рішення Федеріко ла Пенни на 43 хвилині будуть після гри обсмоктувати з усіх боків, але навіть на загальному ракурсі трансляції було помітно, наскільки хоче намалювати фол Калулу на лівому фланзі оборони Бастоні на власній половині. А рефері на це повівся й показав гравцю \"зебр\" другу жовту, яку VAR перевірити просто не мав можливості, відповідно до регламенту. Фіаско.\nУ перерві про якість футболу після такого вже, зрозуміло, ніхто й не згадував. Усі розігрівали скандал, який виник на рівному місці в абсолютно непотрібний момент. Але це додало й гостринки другій половині, де на початку Юве взагалі погрожував вийти вперед за рахунком, якби не старання Зоммера з порятунку власних воріт від ударів Камб’язо, Міретті та Маккенні лише в одній тривалій атаці \"зебр\".\nЗвичайно, із часом команда Спаллетті таки була змушена йти в захист, а суперники нічого більш вигадливого не придумали, окрім як подавати з обох боків до штрафного, і, можливо, хтось мав за ці м’ячі там чіплятись. Не прогадали — на 76 хвилині Дімарко вчергове виконав навіс, а Піо Еспозіто зробив те, навіщо його випускали на футбольне поле, головою пробив у дальній кут.\nПроте й тут не дав Ювентус суперникам святкувати надто довго. \"Зебри\" відігрались уже за сім хвилин, коли з передачі Маккенні на правому фланзі штрафного в дальній кут поцілив Локателлі. Але цей матч був пов’язаний з іронією долі максимально. І саме з-під капітана Юве на 90 хвилині завдав свого вирішального удару в правий кут Зелінські в зоні перед штрафним. Тож так, у меншості грати на полі суперників понад тайм — це не жарти. Спаллетті точно буде смалити цього рефері.\nНаступний матч міланський Інтер проведе на виїзді проти норвезького Буде/Глімт у Лізі чемпіонів УЄФА, після чого навідається до Лечче в чемпіонаті, а туринський Ювентус поїде до турецького Галатасараю, а потім удома гратиме проти Комо.\n\nІнтер — Ювентус 3:2\nГоли: Камб’язо 17 (авт.), Еспозіто, 76, Зелінські, 90 — Камб’язо, 26, Локателлі, 83\nІнтер: Зоммер — Біссек, Аканджі, Бастоні (Аугусто, 46) — Луїс Енріке (еспозіто, 66), Барелла (Чалханоглу, 54), Зелінські, Сучич (Діуф, 66), Дімарко — М. Тюрам (Бонні, 86), Л. Мартінес.\nЮвентус: Ді Грегоріо — Калулу, Бремер, Келлі, Камб’язо (Опенда, 78) — Локателлі, Міретті (Копмейнерс, 61) — Консейсан (Гольм, 46), Маккенні, Їлдиз (Бога, 75) — Девід (Кабал, 61).\n\nПопередження: Бастоні, Барелла, Чалханоглу, Зелінські — Калулу"
    },
    {
        "title": "Інтер — Ювентус. Анонс і прогноз на матч Серії А 14.02.2026",
        "image": "https://images.football.ua/i/news/630x373/573/573193.jpg",
        "text": "У рамках 25-го туру італійської Серії А-2025/26 у Мілані місцевий Інтер прийматиме Ювентус.\n[*] — положення в турнірній таблиці\nСУБОТА, 14 ЛЮТОГО, 21:45. СТАДІО ДЖУЗЕППЕ МЕАЦЦА, МІЛАН. ГОЛОВНИЙ АРБІТР — ФЕДЕРІКО ЛА ПЕННА. ПРЯМА ТРАНСЛЯЦІЯ НА MEGOGO\nЛідируючий у турнірній таблиці Серії А Інтер цього суботнього вечора спробує помститися Ювентусу за драматичну поразку з рахунком 3:4 на Альянц Стедіум у Турині в матчі першого кола. Команда Крістіана Ківу перебуває в хорошій формі, уникнувши поразок в останніх 12-ти своїх матчах чемпіонату, 11 з яких завершилися саме на її користь.\n\nАтака \"нерадзуррі\" — із солідним відривом найкраща в Серії А-2025/26 (57 голів проти 41 у сьогоднішнього суперника). Подібна вражаюча ефективність має допомогти Інтеру досягнути бажаного результату в черговому Derby d'Italia, не зазнавши перших із березня 2012 року трьох поспіль поразок у цьому принциповому протистоянні в чемпіонаті.\nЮвентус туром раніше ледь урятувався від домашньої поразки Лаціо, вирвавши нічию (2:2) у компенсований час поєдинку. Колектив Лучано Спаллетті прагне залишитися в топ-4 Серії А задля кваліфікації до Ліги чемпіонів, але спроможність туринців сьогодні стримати націлений на Скудетто міланський гранд викликає сумніви.\n\nЗважаючи на певну ігрову нестабільність і велику для \"б'янконері\" кількість невдач у виїзних матчах проти рівних або сильніших на папері суперників, букмекери фаворитами вважають підопічних Ківу. Так, на перемогу Інтера можна поставити з коефіцієнтом 1.92, тоді як потенційний успіх Ювентуса оцінюється показником 4.01. Імовірність нічиєї представлена ​​коефіцієнтом 3.53.\nІнтер: Зоммер — Біссек, Аканджі, Бастоні — Л. Енріке, Барелла, Чалханоглу, Зелінські, Дімарко — Л. Мартінес, М. Тюрам\nЮвентус: Ді Грегоріо — Калулу, Бремер, Келлі, Камб'язо — Локателлі, Копмейнерс — Маккенні, Міретті, Їлдиз — Девід"
    },
    {
        "title": "Ювентус — Комо. Анонс і прогноз на матч Серії А 21.02.2026",
        "image": "https://images.football.ua/i/news/630x373/573/573788.jpg",
        "text": "У рамках 26-го туру італійської Серії А-2025/26 у Турині місцевий Ювентус прийматиме Комо.\n[*] — положення в турнірній таблиці\nСУБОТА, 21 ЛЮТОГО, 16:00. АЛЬЯНЦ СТЕДІУМ, ТУРИН. ГОЛОВНИЙ АРБІТР — ДАНІЕЛЕ ДОВЕРІ. ПРЯМА ТРАНСЛЯЦІЯ НА MEGOGO\nЮвентус після драматичної втрати виїзної нічиєї з Інтером (2:3) вирушив до Стамбула, де гостював у Галатасарая. Попри успіх у першому таймі (2:1), у матчі-відповіді в Турині команді Лучано Спаллетті доведеться нівелювати різницю в три гола через поразку з рахунком 2:5. У вівторок безвиграшна серія \"б'янконері\" досягнула позначки в чотири дуелі, протягом яких вони пропустили аж 13 голів.\n\nВарто зауважити, що Ювентус не знає смаку невдач на Альянц Стедіум у чемпіонаті з березня 2025 року. За цей час господарі поля здобули 11 звитяг і п'ять разів поділили із суперниками залікові бали. Туринці мають намір сьогодні реабілітуватися перед своїми вболівальниками й помститися гостям за поразку в першому колі через 1+1 у виконанні їхнього ключового гравця Ніко Паса.\nКомо після домашньої поразки від Фіорентини (1:2) зумів відібрати очки в Мілана на виїзді (1:1). Єврокубковим амбіціям колективу Сеска Фабрегаса нещодавно почала загрожувати Аталанта, яку клуб з однойменного міста повернув на сьому сходинку турнірної таблиці якраз за рахунок нічиєї у перенесеній дуелі з \"россонері\" в середу.\n\nТоді ж \"б'янкоблу\" втратили Ніко Паса через перебір жовтих карток і саме його відсутність може помітно вплинути на сьогоднішній результат. Букмекери більше вірять у підопічних Спаллетті. Так, на перемогу Ювентуса можна поставити з коефіцієнтом 2.12, тоді як потенційний успіх Комо оцінюється показником 3.69. Імовірність нічиєї представлена ​​коефіцієнтом 3.48.\nЮвентус: Ді Грегоріо — Маккенні, Гатті, Келлі, Камб'язо — Тюрам, Локателлі, Копмейнерс — Консейсан, Девід, Їлдиз\nКомо: Бюте — Смолчич, Рамон, Кемпф, Морено — Перроне, Да Кунья — Войвода, Батуріна, Родрігес — Дувікас"
    },
    {
        "title": "Лілль не поспішає пропонувати Жиру новий контракт",
        "image": "https://images.football.ua/i/news/630x373/573/573922.jpg",
        "text": "Центрфорвард Олів'є Жиру, який виступає за французький Лілль, може покинути команду після завершення нинішнього сезону. \nКлуб Ліги 1 навряд чи продовжуватиме співпрацю із зірковим ветераном. Трудовий договір Олів'є розрахований до кінця червня 2026 року.\nЖиру приєднався до Лілля влітку минулого року. У нинішньому сезоні чемпіонату Франції нападник провів 20 поєдинків, відзначившись чотирма забитими м'ячами та однією результативною передачею.\nПісля 22 турів Ліги 1 Лілль набрав 34 бали і перебуває на п'ятій позиції в турнірній таблиці. \nРаніше повідомлялося, що ПСЖ частково сплатив борг перед Мбаппе."
    },
    {
        "title": "ПСЖ частково сплатив борг перед Мбаппе",
        "image": "https://images.football.ua/i/news/630x373/573/573899.jpg",
        "text": "ПСЖ виплатив нападнику мадридського Реала Кіліану Мбаппе чотири мільйони євро із шести за рішенням суду. Про це повідомляє L’Équipe.\nРаніше паризький клуб відвідали судові пристави, після чого керівництво ПСЖ перерахувало гроші на рахунки 27-річного француза.\nДо цього трудовий суд зобов'язав ПСЖ виплатити 60,9 млн євро, включаючи заборгованості із зарплати та бонусів своєму колишньому гравцю. Основну виплату ПСЖ вже здійснив раніше.\nОднак конфлікт на цьому не закінчився – причиною є два мільйони євро. ПСЖ заявляє, що повністю розрахувався з гравцем збірної Франції, пояснюючи різницю у сумі соціальними внесками із зарплати. Проте сторона гравця з цим не згодна.\nНагадаємо, конфлікт між ПСЖ та Мбаппе розгорівся після того, як Мбаппе безкоштовно перебрався до Реалу влітку 2024 року."
    },
    {
        "title": "Лонгорія теж хоче покинути Марсель",
        "image": "https://images.football.ua/i/news/630x373/573/573840.jpg",
        "text": "Марсель розсипається прямо посеред сезону — після відходу наставника Роберто де Дзербі те ж саме вирішив зробити і спортивний директор Мехді Бенатіа, але його, схоже, якимось чином змогли мотивувати залишитися.\nА ось інший важливий функціонер — президент клубу Пабло Лонгорія — тепер теж подумує про відхід.\nДо цього рішення він прийшов після того, як власник Марселя, американський діяч Френк Маккурт, вирішив дещо урізати його повноваження і залишити за ним виключно представницькі функції.\nНагадаємо, що зараз Марсель посідає четверте місце в турнірній таблиці французького чемпіонату Ліги 1."
    },
    {
        "title": "Франк Ез очолив Ренн",
        "image": "https://images.football.ua/i/news/630x373/573/573801.png",
        "text": "Ренн офіційно оголосив про призначення Франка Еза на посаду головного тренера першої команди. \n54-річний наставник підписав контракт до 2027 року. Разом із ним до тренерського штабу приєдналися уродженець Ренна Йоганн Рамаре та Ліліан Наліс. Для Еза це повернення до добре знайомого місця — у період з 2006 по 2012 рік він працював у академії клубу.\nТренерську кар’єру Франк Ез розпочав у Стад Маєнне, а згодом працював із молодіжними командами та резервами різних клубів, поступово здобуваючи репутацію фахівця з розвитку молодих талантів.\nНайбільших успіхів він досяг із Лансом. У 2020 році очолив першу команду, вивів її до Ліги 1, а в сезоні-2022/23 фінішував другим у чемпіонаті Франції, поступившись ПСЖ лише одне очко. Того ж року його було визнано тренером року в Лізі 1 за версією UNFP. Після цього Ез працював у Ніцці, з якою посів четверте місце в чемпіонаті та пробився до плейоф Ліги чемпіонів.\nЗагалом Франк Ез має понад 200 матчів у Лізі 1 як головний тренер. Тепер він повертається до Ренна, де намагатиметься розпочати новий успішний етап у історії клубу."
    },
    {
        "title": "Яремчук оцінив свій перший матч за Ліон",
        "image": "https://images.football.ua/i/news/630x373/573/573653.jpg",
        "text": "Український нападник Роман Яремчук провів перший матч у складі французького Ліона. Форвард з’явився на полі на 81-й хвилині зустрічі проти Ніцци, зробивши свій офіційний дебют за нову команду.\nПісля гри Яремчук поділився емоціями у соцмережах, наголосивши на характері та стабільності колективу, який нині перебуває на підйомі.\n\"Ця серія — не випадковість. Вона вибудована на дисципліні, єдності та менталітеті переможців. Пишаюся бути частиною цього руху й радий дебютувати за Ліон. Ми продовжуємо\", — написав українець.\nЗазначимо, що Ліон продовжує вражаючу переможну ходу — команда виграла вже 13 матчів поспіль у всіх турнірах."
    },
    {
        "title": "Ендрік — найкращий гравець місяця в Лізі 1",
        "image": "https://images.football.ua/i/news/630x373/573/573601.jpg",
        "text": "Ендрік феєрично розпочав новий етап своєї кар'єри у складі Олімпіка з Ліона. Вже у свій перший місяць у французькій першості бразилець продемонстрував клас, ставши головною ударною силою «ткачів» та заслужено отримавши звання найкращого гравця січня.\nУ січні Ендрік провів у Лізі 1 три матчі, в яких записав до свого активу 4 голи та 1 гольову передачу. Матч проти Метца став справжнім бенефісом нападника. Ендрік оформив хет-трик, продемонструвавши весь свій арсенал — швидкість, дриблінг та вбивчу реалізацію, що дозволило Ліону здобути розгромну перемогу(5:2).\nВ інших двох матчах проти Бреста та Лілля форвард також не пішов без результативних дій (гол/асист), допомігши команді набрати важливі очки у боротьбі за єврокубки. Вболівальники та експерти були вражені тим, як швидко Ендрік став лідером атак Ліона. Його вибуховість та націленість на ворота дозволили йому обійти інших претендентів у голосуванні за престижну нагороду.\nНагадаємо, Ендрік приєднався до Ліона на правах оренди без права викупу з Реала. Перехід був зумовлений необхідністю отримувати стабільну ігрову практику, яку йому було важко здобути в Мадриді через шалену конкуренцію в лінії атаки."
    },
    {
        "title": "Забарний — у старті ПСЖ на матч із Ренном",
        "image": "https://images.football.ua/i/news/630x373/573/573481.jpg",
        "text": "В рамках 22-го туру французької Ліги 1 чинний чемпіон Франції ПСЖ зустрінеться з Ренном.\nГоловний тренер Парі Сен-Жермен Луїс Енріке визначився зі стартовим складом на це протистояння. З перших хвилин зіграє український захисник Ілля Забарний.\nПСЖ: сафонов — Хакімі, Забарний, Пачо, Мендеш — Вітінья — Невеш, Заїр-Емері — Кварацхелія, Дембеле, Дуе.\nЦього сезону Ілля Забарний відіграв за ПСЖ 24 матчі та забив один гол.\nПочаток матчу Ренн — ПСЖ заплановано на 20:00 за київським часом."
    },
    {
        "title": "ПСЖ не оскаржуватиме рішення суду у справі Мбаппе",
        "image": "https://images.football.ua/i/news/630x373/573/573974.jpg",
        "text": "ПСЖ вирішив не подавати апеляцію на рішення Паризької ради з трудових спорів у справі Кіліана Мбаппе, чим фактично поставив крапку у тривалому юридичному конфлікті з колишнім гравцем. Про це повідомляє журналіст Фабріс Гоукінс.\nСуперечка виникла після відходу форварда у 2024 році, коли він заявив про невиплачені зарплати та бонуси за останні місяці контракту перед переходом до мадридського Реала. Суд повністю став на бік футболіста, відхиливши аргументи паризького клубу.\nУ підсумку ПСЖ зобов’язали виплатити Мбаппе близько 60,9 млн євро. Ця сума включає заборгованість по зарплаті, бонусні виплати, а також майже 5,9 млн євро компенсації за невикористану відпустку. За словами представників клубу, всі фінансові зобов’язання вже виконані в повному обсязі, а рішення суду оприлюднене на офіційному сайті.\nТаким чином, парижани не планують продовжувати судову боротьбу та вважають справу остаточно закритою. Сам Кіліан Мбаппе, який нині виступає за Реал Мадрид, публічно не коментував ситуацію після рішення суду."
    },
    {
        "title": "Баєр підписав 17-річного форварда Црвени Звезди",
        "image": "https://images.football.ua/i/news/630x373/573/573516.jpg",
        "text": "Леверкузенський Баєр на своєму офіційному сайті оголосив про підписання контракту з нападником Црвени Звезди Алексою Дам'яновичем.\nДеталі угоди з 17-річним сербом, який приєднається до німецької команди наступного літа, не розголошуються, але зазначається, що контракт є довгостроковим.\nЗа інформацією інсайдера Фабріціо Романо, сума трансферу склала п'ять мільйонів євро, а ще три мільйони євро прописані у якості бонусів.\nНинішнього сезону Дам'янович провів сім матчів без результативних дій за 172 хвилини. Також він провів шість матчів за юнацьку збірну Сербії, забивши один гол.\nПісля 20 турів Баєр набрав 36 очок і посідає шосте місце у Бундеслізі."
    },
    {
        "title": "Боруссія Дортмунд знищила Майнц та наблизилася до Баварії",
        "image": "https://images.football.ua/i/news/630x373/573/573494.jpg",
        "text": "У матчі 22-го туру німецької Бундесліги Боруссія Дортмунд впевнено переграла Майнц з рахунком 4:0. Команда Ніко Ковача скористалася осічками конкурентів і скоротила відставання від лідера чемпіонату до трьох очок.\nГосподарі швидко взяли гру під контроль. Уже на 10-й хвилині Серу Гірассі відкрив рахунок, замкнувши подачу Юліана Рюерсона. Невдовзі Максиміліан Баєр подвоїв перевагу після ще одного навісу норвежця. Перед перервою Гірассі вдруге вразив ворота Робіна Батца, оформивши дубль після подачі з кутового — і знову асистом відзначився Рюерсон.\nПісля перерви Боруссія Дортмунд продовжувала домінувати. Майнц намагався відповісти, однак Грегор Кобель надійно діяв у воротах. Крапку в матчі було поставлено на 84-й хвилині: після чергового стандарту м’яч рикошетом від Домініка Кора опинився у сітці — автогол захисника встановив остаточний рахунок 4:0.\nТаким чином, Боруссія Дортмунд здобула переконливу перемогу перед важливими поєдинками проти РБ Лейпциг і Баварії, а Майнц перервав свою позитивну серію."
    },
    {
        "title": "Упамекано продовжив контракт з Баварією",
        "image": "https://images.football.ua/i/news/630x373/573/573465.jpg",
        "text": "Баварія офіційно оголосила про те, що Дайо Упамекано залишається в команді. Француз підписав нову угоду з клубом, яка розрахована до кінця сезону-2028/29.\nПротягом останніх місяців Упамекано регулярно ставав героєм трансферних чуток, оскільки його попередній контракт діяв лише до найближчого літа. Проте тепер усі питання щодо майбутнього гравця знято.\n27-річний француз проводить у Баварії вже п'ятий сезон. За цей час Дайо взяв участь у 180 офіційних матчах, у яких забив шість голів та віддав 11 результативних передач.\nНаразі Баварія впевнено лідирує в чемпіонаті Німеччини, випереджаючи дортмундську Боруссію, яка посідає друге місце, на шість очок. У суботу, 14 лютого, мюнхенська команда зіграє на виїзді проти Вердера. \nРаніше повідомлялося, що Олісе визнаний найкращим гравцем Бундесліги у січні."
    },
    {
        "title": "Олісе визнаний найкращим гравцем Бундесліги у січні",
        "image": "https://images.football.ua/i/news/630x373/573/573438.jpg",
        "text": "Вінгера мюнхенської Баварії Майкла Олісе визнали найкращим гравцем німецької Бундесліги за підсумками січня. Про це повідомляє прес-служба чемпіонату.\nУ боротьбі за нагороду 24-річний француз випередив двох захисників Гамбурга Міро Мугейма та Луку Вушковича, свого партнера по команді та вінгера Луїса Діаса, захисника дортмундської Боруссії Ніко Шлоттербека та захисника Майнца Штефана Белля.\nМинулого місяця Олісе провів п'ять поєдинків, у яких забив три м'ячі та віддав сім гольових передач.\nУ нинішньому сезоні Майкл відіграв 34 матчі у всіх турнірах, у яких забив 13 голів та віддав 25 асистів.\nПісля 21 туру Баварія очолює Бундеслігу, випереджаючи Боруссію Д на шість очок."
    },
    {
        "title": "Баварія за три хвилини проти РБ Лейпциг розбила понад п'ятирічне кубкове прокляття",
        "image": "https://images.football.ua/i/news/630x373/573/573348.jpg",
        "text": "Мюнхенська Баварія — загальновизнаний гегемон німецького футболу. І з цим дійсно важко посперечатись у новітній історії цього славетного клубу. Однак навіть на внутрішній арені в \"Рекордмайстера\" подекуди трапляються якісь цікаві пригоди, і більшість із них пов’язана з Кубком Німеччини. Бо востаннє Баварія досягала успіху в цьому змаганні в сезоні-2019/20, після чого було п’ять невдалих спроб, три з яких завершувались узагалі на другому раунді.\nПри цьому далі чвертьфіналу мюнхенці не пробивались, тож коли в поточній кампанії вони знову досягли цього етапу, а ще й отримали в суперники РБ Лейпциг, що вже було схоже на передчасний фінал, публіка на Альянц Арені явно нервувала більше, аніж перед нещодавнім матчем поміж цими командами в чемпіонаті. А там, нагадаємо, мав місце розгром \"Червоних биків\" (5:1).\nІ що тоді казати про епізод на четвертій хвилині, коли Діоманде накрутив чотирьох суперників на правому фланзі й зайшов із ними на плечах до штрафного, після чого скинув м’яч Баумгартнеру, а той пробив у дальній кут. Усе б нічого, найкращий бомбардир поточного розіграшу навіть відсвяткувати свій гол устиг, але офсайд. І після цього вже почала прокидатись Баварія.\nАле команда Венсана Компані геть не одразу продемонструвала свою атакувальну спроможність. Ще й воротар Вандерводт відмінно відпрацював у моментах із Кейном та Діасом. Проте й Ноєр не нудьгував на лінії — постріл Раума з лівого флангу штрафного в ближню дев’ятку довелось тягнути наприкінці тайму, який також переважним чином минав за перевагою господарів, але Павлович та Кейн свої нагоди перед перервою теж змарнували.\nКульмінація всього протистояння при цьому настала посеред другого тайму, коли за кілька миттєвостей глядачі встигли подивитись за тим, як спочатку Баумгартнер замкнув подачу Раума із штрафного з лівого флангу ударом головою в поперечину, а вже за кілька секунд на протилежному боці поля Вандервордт кинувся в ноги Павловичу, коли той отримав закидання з глибини поля.\nІ оскільки Баварії в цьому сезоні достатньо тільки дати підстави для того, щоб почати забивати у ворота суперників, то й другий гол вона швидко оформила. Уже за три хвилини Олісе видав геніальне закидання з глибини правого флангу на Діаса, а той у штрафному відіграв воротаря ударом низом. На цьому РБ відверто втратив рівновагу та контроль навіть на власною грою, і єдине, на що спромігся, це поштовхатись із суперниками під час власними силами спровокованому моменті.\nФінальний свисток головного арбітра Даніеля Зіберта з Берліна відправив мюнхенську Баварію до півфіналу Кубка Німеччини, тоді як для РБ Лейпциг турнірний шлях добі до завершення достроково.\nБаварія — РБ Лейпциг 2:0\nГоли: Кейн, 64 (пен.), Діас, 67"
    },
    {
        "title": "Фрайбург у серії пенальті вибив Герту на шляху до півфіналу Кубка Німеччини",
        "image": "https://images.football.ua/i/news/630x373/573/573283.jpg",
        "text": "Герта Берлін завершила виступи в Кубку Німеччини на стадії чвертьфіналу, поступившись Фрайбургу у серії пенальті. Основний та додатковий час матчу завершився внічию 1:1, а в післяматчевій лотереї успіх був на боці гостей — 5:4.\nУ першому таймі команди діяли обережно, зосередившись на боротьбі в центрі поля. Герта навіть відзначилася голом на 7-й хвилині зусиллями Фабіана Реезе, однак після перегляду VAR взяття воріт було скасоване через офсайд. До перерви Фрайбург створив кілька небезпечних моментів, але Ернст упевнено діяв у воротах берлінців.\nРахунок було відкрито вже в додатковий час. На 96-й хвилині Юїто Сузукі скористався помилкою захисту Герти та точно пробив з близької відстані, вивівши Фрайбург уперед. Проте господарі зуміли відігратися: на 104-й хвилині Фабіан Реезе завдав ефектного удару з-за меж штрафного майданчика і зрівняв рахунок після передачі Пауля Сегуїна.\nПереможець протистояння визначався у серії пенальті. Вирішальним став момент, коли Паскаль Клеменс не зумів переграти Флоріана Мюллера — голкіпер Фрайбурга парирував його удар. Одразу після цього Юїто Сузукі холоднокровно реалізував свій пенальті та приніс Фрайбургу путівку до півфіналу турніру.\nГерта Берлін — Фрайбург* 1:1 (пен. 4:5)\nГоли: Реезе, 104 — Сузукі, 96"
    },
    {
        "title": "Упамекано остаточно погодив новий контракт із Баварією до 2030 року — Романо",
        "image": "https://images.football.ua/i/news/630x373/572/572723.jpg",
        "text": "Центральний захисник Баварії Дайо Упамекано дав згоду на підписання нового контракту з мюнхенським клубом. Про це повідомляє журналіст Фабріціо Романо. Чинну угоду буде продовжено до літа 2030 року.\nЗа інформацією джерела, всі клуби, які проявляли інтерес до французького футболіста, вже поінформовані про його рішення.\n27-річний Упамекано задоволений своїм становищем у Баварії, а керівництво клубу та сторона гравця доклали значних зусиль, щоб домовленість була досягнута.\nНовий контракт стане важливим підсиленням для Баварії з огляду на стабільну роль захисника в команді. У поточному сезоні Упамекано провів 26 матчів у всіх турнірах, відзначився одним голом та однією результативною передачею, а також отримав вісім жовтих карток.\nПортал Transfermarkt оцінює французького центрбека в 70 мільйонів євро. Його поточний контракт із \"червоними\" чинний до літа 2026 року, проте цю угоду буде продовжено."
    },
    {
        "title": "Боруссія Д підписала 17-річного захисника Крузейру",
        "image": "https://images.football.ua/i/news/630x373/573/573876.jpg",
        "text": "Дортмундська Боруссія на своєму офіційному сайті оголосила про підписання контракту із захисником Крузейру Кауаном Пратесом.\nУгода з 17-річним бразильцем розрахована до літа 2031 року. При цьому наголошується, що футболіст залишиться у бразильському клубі до літа 2026 року, після чого вирушить до Німеччини.\nЗа інформацією інсайдера Фабріціо Романо, сума трансферу склала сім мільйонів євро, а ще п'ять мільйонів євро прописані у якості можливих бонусів.\nЦього сезону Пратес, яким раніше цікавився донецький Шахтар, провів п'ять матчів та забив один гол."
    }
]