[
    {
        "title": "Гіббс-Уайт продовжив контракт з Ноттінгем Форест до 2028 року",
        "image": "https://images.football.ua/i/news/630x373/559/559981.png",
        "text": "Форвард Морган Гіббс-Уайт офіційно підписав нову угоду з Ноттінгем Форест, яка діятиме до літа 2028 року. Клуб продовжив контракт із одним зі своїх ключових гравців ще на три сезони.\nРаніше повідомлялося, що Тоттенгем планував активувати клаусулу у розмірі 60 мільйонів фунтів, прописану в попередньому контракті півзахисника. Однак керівництво Фореста, демонструючи амбіції, зуміло зберегти свого лідера.\nУ минулому сезоні АПЛ Гіббс-Уайт провів 34 матчі, забив сім голів і віддав вісім результативних передач. За обома показниками він став другим у команді, підтвердивши свій важливий статус у складі.\nТакож на форварда претендував Ман Сіті."
    },
    {
        "title": "Дьокереш — гравець Арсеналу",
        "image": "https://images.football.ua/i/news/630x373/559/559966.png",
        "text": "Центральний нападник Віктор Дьокереш залишив Спортінг Лісабон і поповнив склад Арсеналу, передає офіційний сайт лондонського клубу.\nЗа даними The Athletic, \"каноніри\" виклали за 27-річного шведа угорського походження 63,5+10 млн євро. Контракт із гравцем розраховано до кінця червня 2030 року. Арсенал Дьокереш представлятиме у футболці з 14-м номером.\nThis is where you need to be.\n\nViktor Gyökeres is a Gunner ✊ pic.twitter.com/kWuBBpTxWf\nЛісабонський Спортінг Віктор представляв із липня 2023-го. Тоді Ковентрі Сіті отримав за нього 24 млн євро (друге найдорожче придбання в історії \"левів\").\nНа рахунку гравця 97 голів і 28 асистів у 102-х матчах за столичний клуб у всіх турнірах. Своїми результативними діями центрфорвард допоміг Спортінгу виграти чемпіонат (х2) і Кубок Португалії.\nУ 26-ти поєдинках за збірну Швеції він відзначився 15-ма результативними ударами й шістьма гольовими передачами. На клубному рівні Дьокереш раніше також виступав за Брайтон, Свонсі Сіті, Санкт-Паулі й Броммапойкарну."
    },
    {
        "title": "Ісак не веде перемовин з Аль-Хілялем — Романо",
        "image": "https://images.football.ua/i/news/630x373/559/559939.jpg",
        "text": "Нападник англійського Ньюкасла Александер Ісак не має бажання переходити до саудівського Аль-Хіляля. Про це заявив відомий інсайдер Фабріціо Романо.\n\"Між Ісаком та Аль-Хілялем зараз немає жодних переговорів."
    },
    {
        "title": "Челсі просувається в перемовинах з РБ Лейпциг щодо Сімонса — Романо",
        "image": "https://images.football.ua/i/news/630x373/559/559944.jpg",
        "text": "Лондонський Челсі наближається до трансферу атакувального півзахисника РБ Лейпциг Хаві Сімонса. Про це повідомляє інсайдер Фабріціо Романо.\nЗа інформацією джерела, перемовини між англійським та німецьким клубами просуваються дуже добре. З представниками футболіста практично погоджено умови особистого контракту нідерландця.\nЗазначається, що Сімонс виявляє сильне бажання приєднатися до команди Енцо Марески.\nКонтракт гравця з клубом розрахований до кінця червня 2027 року. Порталом transfermarkt Хаві оцінюється в 70 млн євро.\nУ сезоні-2024/25 Хаві Сімонс відзначився 11-ма голами й вісьмома асистами в 33-х матчах в усіх турнірів."
    },
    {
        "title": "Манчестер Юнайтед цікавиться Доннаруммою",
        "image": "https://images.football.ua/i/news/630x373/559/559943.jpg",
        "text": "Англійський Манчестер Юнайтед уважно слідкує за ситуацією навколо воротаря французького ПСЖ Джанлуїджі Доннарумми. Про це повідомляє Caught Offside.\nЗа інформацією джерела, переговори між парижанами та 26-річним італійцем щодо продовження контракту зайшли в глухий кут. Цією можливістю хоче скористатися манкуніанський клуб.\nЗазначається, що Доннарумму не влаштовують умови запропонованого нового контракту. В свою чергу, \"червоні дияволи\" готові задовольнити будь-які вимоги італійського голкіпера.\nЧинна трудова угода воротаря з клубом розрахована до 30 червня 2026 року. Трансфермаркт оцінює його у 40 млн. євро.\nУ минулому сезоні Джанлуїджі Доннарумма пропустив 40 голів у 46 матчах, 17 із яких були для його команди \"сухими\".\nРаніше повідомлялося, що ПСЖ готовий продати Доннарумму вже цього літа."
    },
    {
        "title": "Пакета можуть виправдати у справі про незаконні ставки — Times",
        "image": "https://images.football.ua/i/news/630x373/559/559937.jpg",
        "text": "Півзахисника лондонського Вест Гема Лукаса Пакета можуть виправдати у справі про можливе порушення букмекерського регламенту АПЛ. Про це повідомляє The Times.\nЗа інформацією джерела, Футбольна асоціація Англії розглядала кілька дивних жовтих карток бразильця у чемпіонаті Англії. Під підозру потрапили чотири попередження Пакета, отримані у матчах проти Лестера, Астон Вілли, Лідс Юнайтед та Борнмута у період з листопада 2022 по серпень 2023 року.\nЗазначається, що наразі дисциплінарний орган не виявив порушень з боку півзахисника Вест Гем Юнайтед.\nРаніше Вест Гем оголосив про підписання Вокера-Пітерса."
    },
    {
        "title": "Англія трансферна. Літні переходи-2025",
        "image": "https://images.football.ua/i/news/630x373/558/558398.jpg",
        "text": "За усіма найцікавішими трансферними чутками та новинами світового футболу можна слідкувати у спеціальному сюжеті на Football.ua"
    },
    {
        "title": "Зінченко залишиться в Арсеналі ще на сезон — Артета переконав",
        "image": "https://images.football.ua/i/news/630x373/559/559982.jpg",
        "text": "Універсал Олександр Зінченко продовжить виступи за лондонський Арсенал принаймні до завершення сезону-2025/26. Попри численні чутки щодо можливого трансферу, українець залишається в команді.\nЗа інформацією FootballTransfers, ключову роль у цьому рішенні відіграв головний тренер Арсеналу Мікель Артета. Саме він переконав 27-річного захисника залишитися, використавши своє тривале знайомство з футболістом ще з часів роботи в Манчестер Сіті.\nРаніше повідомлялося, що Зінченко просив клуб дозволити йому розглянути інші варіанти продовження кар’єри. Однак Артета переконав його змінити плани та залишитися ще на рік.\nПри цьому Арсенал ризикує втратити гравця безплатно, адже контракт Зінченка завершується влітку 2026 року, а вже взимку він матиме право вести переговори з іншими клубами.\nРаніше Зінченка пов’язували з турецьким Фенербахче, а його трансферна вартість за даними Transfermarkt становить близько 20 мільйонів євро."
    },
    {
        "title": "Барселона оголосила про підписання Рашфорда",
        "image": "https://images.football.ua/i/news/630x373/559/559723.png",
        "text": "Барселона та Манчестер Юнайтед офіційно досягли угоди щодо оренди англійського нападника Маркуса Рашфорда.\n27-річний англієць виступатиме за каталонський клуб до 30 червня 2026 року, а контракт передбачає опцію викупу гравця.\n📞 \"Yeah… It’s official.\"\nRashford follows in Lineker’s footsteps. pic.twitter.com/ZvbnDAtbax\nСьогодні Рашфорд підписав контракт у статусі футболіста Барселони під час приватної зустрічі за участі президента клубу Жоана Лапорти, директора футбольного департаменту та інших членів ради.\nНароджений у Манчестері Рашфорд розпочав свою кар’єру у місцевій команді Флетчер Мосс Рейнджерс, а у семирічному віці приєднався до академії Манчестер Юнайтед. Дебют у першій команді він здійснив у лютому 2016 року, коли йому було лише 18 років.\nДругу половину минулої кампанії Маркус Рашфорд виступав на правах оренди за Астон Віллу. Усього в сезоні-2024/25 він провів 41 матч, забив 11 голів та віддав 9 асистів."
    },
    {
        "title": "Ендрік знову травмувався — форвард Реала вибув на два місяці",
        "image": "https://images.football.ua/i/news/630x373/559/559622.jpg",
        "text": "Нападник Реала Ендрік зазнав повторної травми задньої поверхні стегна і пропустить від восьми до десяти тижнів. Про це повідомляє іспанське видання Marca.\n18 травня футболіст отримав ушкодження в матчі проти Севільї (2:0) і перебував на завершальному етапі відновлення. Однак на останньому тренуванні в США відбувся рецидив — уже другий за останній місяць.\nТаким чином, молодий бразилець не допоможе Реалу на старті нового сезону й буде змушений знову пройти реабілітацію.\nУ минулому сезоні нападник взяв участь у 22 матчах Ла Ліги, провівши на полі в середньому по 16 хвилин за гру і відзначився одним забитим голом.\nРаніше Хабі Алонсо підтвердив, що Ендрік залишиться в Реалі."
    },
    {
        "title": "Кінарейкін перебрався з Карпат у Вільярреал",
        "image": "https://images.football.ua/i/news/630x373/559/559575.jpg",
        "text": "Вільярреал на своєму офіційному сайті оголосив про підписання контракту з воротарем львівських Карпат Яківом Кінарейкіном.\nУгода з 21-річним українцем розрахована до літа 2030 року. Інші подробиці угоди не розголошуються.\nНаступного сезону Яків виступатиме за молодіжний склад команди — Вільярреал Б, який представляє третій дивізіон іспанського футболу.\nКінарейкін виступав за Карпати з літа минулого року, коли безкоштовно перебрався із Дніпра-1. На його рахунку 13 матчів, з яких п'ять на нуль за 12 пропущених м'ячів.\nРаніше повідомлялося, що Лунін відмовив Вільярреалу."
    },
    {
        "title": "Лунін відмовив Вільярреалу — ЗМІ",
        "image": "https://images.football.ua/i/news/630x373/559/559561.jpg",
        "text": "Український воротар мадридського Реала Андрій Лунін відмовив в трансфері іспанському Вільярреалу. Про це повідомляє Estadio Deportivo.\nЗа інформацією джерела, \"жовта субмарина\" дійсно була дуже зацікавлена в трансфері 26-річного українця та гарантувала йому місце в стартовому складі. Втім, Лунін вирішив залишитися в Реалі та спробувати довести свій високий рівень новому головному тренеру команди Хабі Алонсо.\nЧинна трудова угода голкіпера з \"вершковими\" розрахована до 30 червня 2030 року. Трансфермаркт оцінює його у 18 млн. євро."
    },
    {
        "title": "Стали відомі умови трансферу Рашфорда до Барселони",
        "image": "https://images.football.ua/i/news/630x373/559/559468.jpg",
        "text": "Напередодні з’явилась інформація про наближення каталонської Барселони до підписання англійського нападника Манчестер Юнайтед Маркуса Рашфорда в якості орендованого футболіста.\nСторони узгодили деталі переходу 27-річного виконавця, і вже згодом ЗМІ стали відомі їхні подробиці.\nІдеться про річну угоду вартістю 10 млн євро з опцією викупу за 30 млн євро + 5 млн євро бонусів.\nВикуп активується автоматично в разі досягнення футболістом певних умов за ходом сезону.\nУ такому випадку передбачено контракт до 2029 року за схемою 1+3.\nЗарплатня Рашфорда складатиме 12 млн євро на рік.\nОстанній момент був принциповим у перемовинах — англієць відмовився від 25% грошей, які заробив би на контракті з Юнайтед.\nДругу частину минулого сезону Маркус провів у оренді в складі бірмінгемської Астон Вілли та відзначився чотири рази й віддав шість асистів у 17 матчах."
    },
    {
        "title": "Лапорт може повернутися до Атлетіка",
        "image": "https://images.football.ua/i/news/630x373/559/559458.jpg",
        "text": "Атлетік Більбао зробив усну пропозицію Ан-Насру щодо центрального захисника Емеріка Лапорта, передає журналіст Фабріціо Романо.\nПовідомляється, що 31-річний іспанець вибув із проєкту клубу з Ер-Ріяда. Учасник Ла Ліги в свою чергу наполягає на поверненні гравця.\nЛапорт дебютував за Атлетік наприкінці листопада 2012 року. Загалом на його рахунку десять голів і шість асистів у 222-х матчах за \"левів\" у всіх турнірах. Із клубом із Більбао він виграв Суперкубок Іспанії-2015.\nНаприкінці січня 2018-го Манчестер Сіті придбав Емеріка за 65 млн євро. Після понад п'яти років у складі \"містян\" оборонець перебрався до Ан-Насра, підписавши трирічний контракт (27.5 млн).\nУ 69-ти поєдинках за клуб з Ер-Ріяда іспанець відзначився дев'ятьма голами та одним асистом. Нещодавно майбутнє центрбека пов'язували з Ювентусом."
    },
    {
        "title": "Лунін вирішив залишитися в Реалі — AS",
        "image": "https://images.football.ua/i/news/630x373/559/559428.jpg",
        "text": "Український воротар мадридського Реала Андрій Лунін цього літа не змінить клубну прописку. Про це повідомляє іспанське видання AS.\nЗа інформацією джерела, 26-річний українець остаточно вирішив залишитися в складі \"королівського\" клубу на наступний сезон. \nПри цьому, Лунін розуміє, що в нього не буде великої кількості ігрового часу в новому сезоні через перевагу Тібо Куртуа в очах головного тренера команди Хабі Алонсо.\nЗазначається, що у Андрія є пропозиції від інших клубів, але він вирішив повністю зосередитися на Реалі.\nЧинна трудова угода голкіпера з \"вершковими\" розрахована до 30 червня 2030 року. Трансфермаркт оцінює його у 18 млн. євро. Минулого сезону Андрій Лунін провів за Реал 14 матчів, попустив 19 м'ячів та 6 разів відіграв \"на нуль\".\nРаніше повідомлялося, що Куртуа продовжив контракт із Реалом."
    },
    {
        "title": "Галатасарай не вів переговорів щодо трансферу Луніна",
        "image": "https://images.football.ua/i/news/630x373/559/559983.jpg",
        "text": "Головний тренер Галатасарая Окан Бурук прокоментував чутки про можливий перехід українського воротаря Реала Андрія Луніна.\nЗа словами наставника, клуб не веде переговорів із мадридським грандом щодо трансферу голкіпера, пише Sporx.\nБурук підкреслив, що в розпорядженні клубу є кілька інших кандидатів на позицію воротаря, і незабаром Галатасарай планує завершити перемовини з одним із них.\nРаніше з’являлася інформація, що Лунін прийняв рішення залишитися в Реалі на сезон-2025/26, попри зацікавленість з боку Вільярреала."
    },
    {
        "title": "Ювентус продовжив контракт з Гатті",
        "image": "https://images.football.ua/i/news/630x373/559/559761.jpg",
        "text": "Туринський Ювентус продовжив контракт з центральним захисником Федеріко Гатті. Про це повідомляє офіційний сайт \"зебр\".\nЗазначається, що 27-річний італієць підписав нову трудову угоду до 30 червня 2030 року. За інформацією Джанлуки Ді Марціо, зарплата футболіста становитиме 3,1 мільйона євро на рік плюс бонуси.\nПопередня угода гравця спливала 30 червня 2028 року. Трансфермаркт оцінює його у 24 мільйони євро. Минулого сезону Феде Гатті відіграв за Ювентус 46 матчів, забив один гол та віддав дві результативні передачі.\nРаніше повідомлялося, що Ювентус і Порту обміняються захисниками."
    },
    {
        "title": "Мілан підписав Еступіньяна",
        "image": "https://images.football.ua/i/news/630x373/559/559760.jpg",
        "text": "Мілан оголосив про підписання лівого захисника Брайтона Первіса Еступіньяна, повідомляє офіційний сайт клубу. Угода оцінюється в €17.5 млн плюс €2.5 млн у вигляді бонусів. 27-річний еквадорець підписав контракт із \"россонері\" до червня 2030 року.\nЕступіньян, який у сезоні-2024/25 зіграв 36 матчів за Брайтон, забив 1 гол та віддав 1 асист, вважається одним із найкращих лівих захисників Прем’єр-ліги. Його швидкість, дриблінг і вміння підключатися до атак стануть важливим підсиленням для команди Массіміліано Аллегрі.\nЕступіньян, який дебютував за збірну Еквадору в 2019 році та провів 48 матчів, забивши 4 гола, замінить Тео Ернандеса, який нещодавно перейшов до Аль-Хіляля за €25 млн."
    },
    {
        "title": "Італія трансферна. Літні переходи-2025",
        "image": "https://images.football.ua/i/news/630x373/558/558300.jpg",
        "text": "Всі переходи Серії А цього міжсезоння — в одному місці! Пропонуємо вам слідкувати за трансферами футболістів у рамках чемпіонату Італії в наведеній нижче таблиці.\nСкорочення:\nпо — повернення з оренди\nор — оренда\nва — вільний агент\nзк — завершив кар'єру\nбк — без клубу\nн — нападник\nп — півзахисник\nз — захисник\nв — воротар\nПримітка: суми вказані в таблиці у валюті євро (€) згідно з даними авторитетного порталу transfermarkt"
    },
    {
        "title": "Фергюсон — новий конкурент Довбика на вістрі атаки Роми",
        "image": "https://images.football.ua/i/news/630x373/559/559689.jpg",
        "text": "Цього літа римська Рома вирішила оновити ще й ланку нападу в своєму складі, відпустивши узбекистанського форварда Ельдора Шомуродова, після чого розпочавши перемовини щодо ірландського гравця англійського Брайтона Евана Фергюсона.\nТривалий час \"чайки\" не квапились укладати домовленість із \"вовками\", але зрештою клуби знайшли спільну позицію.\n20-річний виконавець перейшов на правах оренди строком на рік, після чого у Роми буде можливість його викупу за 40 млн євро.\nКонтракт у такому разі буде розраховано до 2029 року.\nФергюсон у минулому сезоні в оренді у лондонському Вест Гемі загалом провів 23 матчі та забив один гол."
    },
    {
        "title": "Ювентус оформив повноцінний трансфер Консейсана",
        "image": "https://images.football.ua/i/news/630x373/559/559643.jpg",
        "text": "Правий вінгер Франсішку Консейсан залишив Порту й приєднався до Ювентуса, передає офіційний сайт клубу Серії А.\nЗа даними transfermarkt, 22-річний португалець обійшовся \"б'янконері\" в 32 млн євро. Контракт із гравцем розраховано до кінця червня 2030 року.\n\nКонсейсан представляв Ювентус протягом сезону-2024/25 на правах оренди за 10 млн. У 40 матчах усіх турнірів Франсішку відзначився сімома голами й шістьма асистами.\nПорту заробив 5,07 млн на продажі флангового нападника до Аякса в липні 2022-го, за 10,24 млн повернувши його двома роками пізніше.\nЗагалом у 93-х поєдинках за \"драконів\" португалець записав на свій рахунок 11 результативних ударів і 13 гольових передач, ставши чемпіоном країни й двічі вигравши Кубок."
    },
    {
        "title": "Ретегі офіційно перейшов до Аль-Кадісії за 65 млн євро",
        "image": "https://images.football.ua/i/news/630x373/559/559587.jpg",
        "text": "Аль-Кадісія офіційно оголосила про трансфер італійського форварда Матео Ретегі, права на якого раніше належали Аталанті.\nЗа неофіційною інформацією, сума угоди щодо 26-річного італійця склала 65 мільйонів євро.\nНападник підписав контракт на три роки та розпочинає новий етап кар’єри в чемпіонаті Саудівської Аравії. Для Аль-Кадісії цей трансфер став найбільшим у клубній історії.\nEl Goleador. Now a Knight ⚔️❤️#AlQadsiah | #ReteguiQadsawi\n\npic.twitter.com/xVdY8TTuZj\nРетегі виступав за Аталанту з літа 2024 року. З того моменту він провів за бергамасків 49 матчів, забив 28 голів та віддав 9 асистів."
    },
    {
        "title": "Рома посилила склад хавбеком Ланса",
        "image": "https://images.football.ua/i/news/630x373/559/559517.jpg",
        "text": "Рома на своєму офіційному сайті оголосила про підписання контракту із півзахисником Ланса Нейлом Ель-Айнауї.\nУгода з 24-річним марокканцем французького походження розрахована до літа 2030 року.\nСума трансферу футболіста склала 23 мільйони євро і ще два мільйони у якості бонусів.\nBenvenuto a Roma, Neil 🇲🇦💛❤️#ASRoma pic.twitter.com/Z2xurdM4C2\nУ складі \"вовків\" Нейл виступатиме під восьмим номером.\nМинулого сезону Ель-Айнауї провів 26 матчів, у яких забив вісім голів та віддав один асист.\nРаніше головний тренер \"вовків\" Джан П'єро Гасперіні розповів про старт зборів команди та ситуацію з травмою українця Артема Довбика."
    },
    {
        "title": "Ваня Мілінкович-Савич приєднався до Наполі",
        "image": "https://images.football.ua/i/news/630x373/559/559972.jpg",
        "text": "Воротар Ваня Мілінкович-Савич попрощався з Торіно й приєднався до Наполі, передає офіційний сайт неаполітанців.\nПовідомляється, що 28-річного серба орендували до кінця сезону-2025/26 із зобов'язанням викупу. За даними журналіста Ніколи Скіри, повноцінний трансфер обійдеться \"адзуррі\" в 21,5 млн євро. Контракт із гравцем розраховано за схемою \"4+1\".\n\nТоріно Мілінкович-Савич представляв із липня 2017 року. Тоді туринський клуб виклав за нього 2,6 млн гданській Лехії. \nУ 158-ми матчах за \"биків\" Ваня пропустив 163 гола, 52 рази зберігши свої ворота \"сухими\". Також на його рахунку 24 пропущених гола в 19-ти поєдинках (п'ять \"сухих\") за збірну Сербії (2021-2024).\nРаніше повідомлялося, що Наполі готує нову пропозицію щодо флангового нападника Болоньї."
    },
    {
        "title": "Забарний на порозі переходу в ПСЖ — трансфер на фінальній стадії узгодження",
        "image": "https://images.football.ua/i/news/630x373/559/559915.jpg",
        "text": "Український центрбек Ілля Забарний близький до переходу в паризький ПСЖ. Як повідомляє журналіст Ромен Колле Гаудін, сторони майже погодили всі деталі угоди, а остаточний етап переговорів очікується вже наступного тижня.\nХоча попередні пропозиції з боку парижан були відхилені, Борнмут узяв паузу для ухвалення рішення, після чого клуби все ж дійшли згоди щодо трансферу. Орієнтовна сума угоди складе близько 65 мільйонів євро.\nНа Забарного також претендували Ліверпуль і Тоттенгем, але сам 22-річний футболіст віддав перевагу варіанту з переїздом до Парижа. Минулого сезону він провів 39 матчів за Борнмут і відзначився однією гольовою передачею.\nРаніше повідомлялося, що ПСЖ готує покращену пропозицію по Забарному."
    },
    {
        "title": "Страсбур викладе 16 млн євро за талановитого нападника Алавеса",
        "image": "https://images.football.ua/i/news/630x373/559/559905.jpg",
        "text": "Страсбур завершує придбання центрального нападника Депортіво Алавес Хоакіна Панічеллі, передає журналіст Фабріціо Романо.\nПовідомляється, що клуб Ліги 1 викладе за 22-річного аргентинця 16 млн євро. Якою буде тривалість контракту з гравцем наразі невідомо.\nПанічеллі перебрався до Депортіво Алавес на правах вільного агента в січні 2023 року, залишивши рідний для нього Рівер Плейт. За клуб Ла Ліги Хоакін провів 12 матчів у всіх турнірах, не відзначившись результативними діями.\nУ сезоні-2024/25 центрфорвард виступав за Мірандес (оренда), записавши на свій рахунок 21 гол і вісім асистів у 44-х поєдинках, ставши другим найкращим бомбардиром минулої кампанії другого дивізіону Іспанії.\nРаніше повідомлялося, що Мілан готує нову пропозицію щодо оборонця Страсбура."
    },
    {
        "title": "ПСЖ націлився на Шевальє у разі відходу Доннарумми",
        "image": "https://images.football.ua/i/news/630x373/559/559873.jpg",
        "text": "ПСЖ розглядає воротаря Лілля Люка Шевальє як головну ціль у разі відходу Джанлуїджі Доннарумми, повідомляє L’Équipe.\n23-річний француз, чий контракт із Ліллем діє до червня 2027 року, привернув увагу завдяки стабільним виступам у сезоні-2024/25, де він провів 48 матчів, здобув 13 \"сухих\" ігор і пропустив 53 голи, зокрема в Лізі чемпіонів.\nКонтракт Доннарумми з ПСЖ завершується влітку 2026 року, і переговори про продовження зайшли в глухий кут через фінансові розбіжності. Луїс Кампос, спортивний радник ПСЖ, бачить у Шевальє ідеальну заміну, враховуючи його досвід у Лізі 1 та статус другого воротаря збірної Франції після Майка Меньяна.\nЛілль оцінює Шевальє приблизно в €40-70 млн, але інтерес до нього також проявляють Астон Вілла, Манчестер Юнайтед і Челсі."
    },
    {
        "title": "ПСЖ наблизився до трансферу Забарного — L'Equipe",
        "image": "https://images.football.ua/i/news/630x373/559/559768.jpg",
        "text": "Французький ПСЖ продовжує вести активні перемовини з англійським Борнмутом щодо трансферу українського центрального захисника Іллі Забарного. Про це повідомляє L'Equipe.\nЗа інформацією джерела, парижани та \"вишні\" суттєво наблизилися до здійснення переходу 22-річного центрбека. Керівництво ПСЖ покращило свою пропозицію, яка цілком влаштовує англійський клуб.\nКонтракт гравця з \"вишнями\" розрахований до кінця червня 2029-го. Трансфермаркт оцінює його у 42 млн. євро.\nМинулого сезону Ілля Забарний відіграв за Борнмут 39 матчів та віддав одну результативну передачу.\nРаніше повідомлялося, що ПСЖ готує покращену пропозицію по Забарному."
    },
    {
        "title": "Ренн придбав ще одного гравця Марселя",
        "image": "https://images.football.ua/i/news/630x373/559/559644.jpg",
        "text": "Лівий захисник Кентен Мерлен попрощався з Марселем заради переходу до Ренна, передає офіційний сайт \"червоно-чорних\".\nЗа даними transfermarkt, Олімпік отримав за 23-річного француза 13 млн євро. Контракт Ренна з оборонцем розраховано до кінця червня 2029 року.\n𝐴̀ 𝑙𝑎 𝑑𝑒́𝑐𝑜𝑢𝑣𝑒𝑟𝑡𝑒 𝑑'𝑢𝑛 𝑛𝑜𝑢𝑣𝑒𝑙 𝑢𝑛𝑖𝑣𝑒𝑟𝑠 📖\n\nChapitre 2 : Le musée enchanté.#Merlin2029 pic.twitter.com/k3NASUzytG\nМарсель придбав Мерлена в рідного для нього Нанта в січні 2024-го за 10 млн. На рахунку Кентена один гол і чотири асисти в 46-ти матчах за \"олімпійців\".\nІз \"канарками\" француз виграв Кубок країни в сезоні-2021/22. У 19-ти матчах за збірну Франції U-21 лівий захисник відзначився двома голами й чотирма асистами.\nНагадаємо, нещодавно Ренн також придбав півзахисника Марселя."
    },
    {
        "title": "ПСЖ готує покращену пропозицію по Забарному — Романо",
        "image": "https://images.football.ua/i/news/630x373/559/559610.jpg",
        "text": "Оборонець Борнмута Ілля Забарний прагне перейти до ПСЖ, і французький клуб готується зробити оновлену пропозицію щодо трансферу українського захисника. Про це повідомив авторитетний інсайдер Фабріціо Романо.\nЗа його інформацією, ще у червні між Забарним і ПСЖ було досягнуто усної домовленості. Тепер парижани знову звернуться до Борнмута з наміром просунутись у переговорах.\nПопри чутки, жодних активних контактів із Тоттенгемом щодо українця наразі не ведеться.\n22-річний захисник є одним із ключових гравців збірної України та провів сильний сезон в АПЛ, чим привернув увагу топклубів Європи.\nРаніше повідомлялося, що ПСЖ продасть росіянина через трансфер Забарного."
    },
    {
        "title": "ПСЖ хоче підписати Камавінгу — Marca",
        "image": "https://images.football.ua/i/news/630x373/559/559567.jpg",
        "text": "Французький ПСЖ цього літа має намір оформити трансфер півзахисника мадридського Реала Едуардо Камавінги. Про це повідомляє іспанське видання Marca.\nЗа інформацією джерела, керівництво \"королівського\" клубу занепокоєне травматичністю 22-річного француза, тому може розглянути пропозиції по гравцю.\nЗазначається, що в трансфері Камавінги особисто зацікавлений головний тренер парижан Луїс Енріке, який вбачає у французькому півзахиснику суттєве підсилення складу команди за рахунок універсалізму гравця.\nЧинна трудова угода футболіста з \"вершковими\" розрахована до 30 червня 2029 року. Трансфермаркт оцінює його у 60 млн. євро.\nМинулого сезону Едуардо Камавінга відіграв за Реал 35 матчів, забив два голи та віддав дві результативні передачі. Також протягом сезону-2024/25 він через різноманітні травми загалом пропустив 29 матчів мадридської команди."
    },
    {
        "title": "Захисник Ренна повернеться до Дженоа",
        "image": "https://images.football.ua/i/news/630x373/559/559974.jpg",
        "text": "Дженоа орендує центрального захисника Ренна Лео Естігора, передає журналіст Ніколо Скіра.\nПовідомляється, що \"россоблу\" отримають право викупу 25-річного норвежця. Гравець представлятиме клуб із Генуї до кінця майбутньої кампанії. \nУ разі здійснення повноцінного трансферу Дженоа підпише з Естігором розрахований до кінця червня 2029 року контракт. Лео вже представляв генуезців, відзначившись одним голом у 15-ти матчах усіх турнірів другої частини сезону-2021/22 (оренда з Брайтона).\nРенн наприкінці липня 2024-го виклав за оборонця 7 млн євро Наполі, тоді як зараз порталом transfermarkt він оцінюється в 10 млн. У першій половині минулої кампанії норвежець провів 18 поєдинків у чемпіонаті й Кубку Франції, відзначившись одним голом, а в другій — взяв участь в 11-ти протистояннях Гоффенгайма в Бундеслізі (оренда).\nКонтракт Естігора з \"червоно-чорними\" розраховано до кінця червня 2027 року.\nНагадаємо, нещодавно клуб Ліги 1 придбав ще одного гравця марсельського Олімпіка."
    },
    {
        "title": "Граніт Джака повідомив Баєр, що хоче перейти в Сандерленд",
        "image": "https://images.football.ua/i/news/630x373/559/559638.jpg",
        "text": "Граніт Джака дав зрозуміти Баєру Леверкузен, що прагне трансферу саме в Сандерленд цього літа і не розглядатиме інші варіанти. Про це інформує журналіст Девід Орнштейн із The Athletic.\nЗа його даними, між швейцарським футболістом і клубом Прем’єр-ліги досягнуто угоди щодо особистих умов, а сам гравець наполягає на швидкому завершенні переговорів між клубами.\nКонтракт Джаки з Баєром чинний до 2028 року, тож сторонам ще належить знайти формулу переходу. За інформацією Фабріціо Романо, \"чорні коти\" вже зробили першу офіційну пропозицію.\nНагадаємо, швейцарець став ключовою фігурою леверкузенців за два сезони: 99 матчів і історичне чемпіонство Бундесліги-2023/24. До переїзду в Німеччину Джака сім років грав за Арсенал, провівши 297 поєдинків і вигравши Кубок Англії у сезонах-2016/17 та 2019/20.\nСандерленд, що повернувся до АПЛ через плей-оф, проводить активне літо: вже підписані центральний хавбек Хабіб Діарра, вінгери Сімон Адінгра та Шемсдін Талбі, фулбек Рейнілду й універсал Ноа Садікі. Після продажу Джоба Беллінгема до Боруссії Дортмунд клуб прагне додати досвідченого центрального півзахисника — ним і має стати Джака.\nЛіто може стати переломним і для Баєра: раніше клуб уже втратив Флоріана Вірца та Джеремі Фрімпонга (обидва — Ліверпуль). Тим часом новий головний тренер команди Ерік тен Гаг змінив Хабі Алонсо, що перейшов до Реала."
    },
    {
        "title": "Шустер продовжив контракт з Фрайбургом",
        "image": "https://images.football.ua/i/news/630x373/559/559603.jpg",
        "text": "Фрайбург на своєму офіційному сайті оголосив про продовження контракту з головним тренером Юліаном Шустером.\nДеталі нової угоди із 40-річним фахівцем не розголошуються. Разом із ним нові контракти отримали його помічники.\nШустер очолив Фрайбург влітку 2024 року і під його керівництвом команда посіла п'яте місце у Бундеслізі та вийшла до Ліги Європи.\nТакож зазначимо, що минулого Шустер виступав за Фрайбург у якості гравців і був капітаном клубу, де провів десять років.\nРаніше повідомлялося, що Доан на порозі переходу до Айнтрахта."
    },
    {
        "title": "Діас погодив контракт з Баварією — Романо",
        "image": "https://images.football.ua/i/news/630x373/559/559571.jpg",
        "text": "Вінгер англійського Ліверпуля Луїс Діас наближається до трансферу в мюнхенську Баварію. Про це повідомляє авторитетний інсайдер Фабріціо Романо.\nЗа інформацією джерела, 28-річний колумбієць вже поголив з німецьким клубом умови особистого контракту до 30 червня 2030 року.\nЗазначається, що для здійснення цього переходу Баварії треба домовитися з Ліверпулем, з яким наразі ведуться інтенсивні перемовини.\nЧинна трудова угода гравця з \"червоними\" розрахована до 30 червня 2027 року. Трансфермаркт оцінює його у 70 млн. євро.\nУ минулому сезоні Луїс Діас провів 50 матчів за Ліверпуль, забив 17 голів і віддав 8 результативних передач."
    },
    {
        "title": "Німеччина трансферна. Літні переходи",
        "image": "https://images.football.ua/i/news/630x373/558/558385.jpg",
        "text": "Всі переходи Бундесліги цього міжсезоння — в одному місці! Пропонуємо вам таблицю з літніми переходами футболістів в рамках першості Німеччини.\nСкорочення:\nпо — повернення з оренди\nор — оренда\nва — вільний агент\nзк — завершив кар'єру\nн — нападник\nп — півзахисник\nз — захисник\nв — воротар\nЗауваження: суми вказані у таблиці у валюті євро (€) згідно з даними авторитетного порталу Transfermarkt."
    },
    {
        "title": "Баварія розглядає варіант із талантом Ліона на випадок невдачі з Луїсом Діасом",
        "image": "https://images.football.ua/i/news/630x373/559/559473.jpg",
        "text": "Баварія збирається зробити нову пропозицію Ліверпулю щодо лівого вінгера Луїса Діаса, передає журналіст Фабріціо Романо.\nРаніше клуб АПЛ відмовився від 67,5 млн євро за 28-річного колумбійця. Луїс залишається головною трансферною ціллю Баварії на відповідну позицію.\nУ той же час мюнхенці вже зв'язалися з Ліоном із приводу потенційного переходу лівого вінгера Маліка Фофана. Повідомляється, що 20-річний бельгієць є однією з альтернатив \"ротен\" на випадок невдачі з Діасом.\nКонтракт Фофана з учасником Ліги 1 розраховано до кінця червня 2028 року. Ліон придбав Маліка в рідного для нього Гента за 19,5 млн євро в січні 2024-го.\nНа рахунку таланта 15 голів і сім асистів у 62-х матчах за Олімпік у всіх турнірах. Бельгійця також пов'язували з переходом до чемпіонату Англії."
    },
    {
        "title": "Лейпциг полює на талант Шахтаря",
        "image": "https://images.football.ua/i/news/630x373/559/559273.jpg",
        "text": "РБ Лейпциг активно працює над трансфером 21-річного бразильського півзахисника Марлона Гомеса з донецького Шахтаря.\nУкраїна трансферна. Літні переходи-2025\nЗа інформацією інсайдера Фабріціо Романо, німецький клуб уже надіслав першу пропозицію, але Шахтар її відхилив.\nЛейпциг не здається і готується зробити нову, покращену пропозицію, щоб підписати молодого таланта.\nГомес привернув увагу європейських клубів завдяки виступам за Шахтар, і цей трансфер може стати одним із гучних переходів цього літа (для УПЛ)."
    },
    {
        "title": "Баєр оголосив про підписання півзахисника ПСВ",
        "image": "https://images.football.ua/i/news/630x373/558/558933.jpg",
        "text": "Після відходу німецького атакувального півзахисника Флоріана Вірца до англійського Ліверпуля під час поточного трансферного вікна, леверкузенський Баєр почав пошуки гравця йому на заміну.\nЧи стане американський атакувальний півзахисник Малік Тілльман тим самим, кого шукає Ерік тен Гаг? Можливо.\nПринаймні, \"фармацевти\" погодились спробувати й заплатили за це 35 млн євро, які були прописані в якості клаусули гравця в контракті з нідерландським ПСВ.\n23-річний виконавець підписав контракт до 2030 року.\nТілльман у минулому сезоні провів 34 матчі, забив 16 голів та віддав п’ять гольових передач."
    },
    {
        "title": "Баварія цікавиться Гарначо — ESPN",
        "image": "https://images.football.ua/i/news/630x373/559/559928.jpg",
        "text": "Мюнхенська Баварія виявляє інтерес до вінгера англійського Манчестер Юнайтед Алехандро Гарначо. Про це повідомляє ESPN.\nЗа інформацією джерела, керівництво манкуніанського клубу не збирається втримувати за будь-яку ціну 21-річного аргентинця та готове вислухати пропозиції від інших клубів.\nЗазначається, що сам футболіст хоче залишитися в Англії.\nЧинна трудлва угода гравця з \"червоними дияволами\" розрахована до 30 червня 2028 року. Трансфермаркт оцінює його у 45 млн. євро.\nМинулого сезону Алехандро Гарначо відіграв за МЮ 58 матчів, забив 11 голів та віддав 10 результативних передач."
    }
]