[
    {
        "title": "Ліверпуль — Вулвергемптон. Анонс і прогноз на матч АПЛ 27.12.2025",
        "image": "https://images.football.ua/i/news/630x373/570/570238.jpg",
        "text": "У 18-му турі англійської Прем’єр-ліги Ліверпуль прийматиме Вулвергемптон на легендарному Енфілді — арені, де наприкінці року \"червоні\" традиційно почуваються особливо впевнено. Для господарів це шанс закріпити підйом у чемпіонаті та наблизитися до топ-4, тоді як для гостей — чергове випробування на міцність у сезоні, що складається вкрай непросто. Можна сказать, що навіть катастрофічно...\nСУБОТА, 27 ГРУДНЯ, 17:00 ▪️ ЕНФІЛД, ЛІВЕРПУЛЬ ▪️ ГОЛОВНИЙ АРБІТР — САЙМОН ГУПЕР ▪️ ПРЯМА ТРАНСЛЯЦІЯ НА SETANTA SPORTS\nКоманда Арне Слота поступово набирає обертів і демонструє більш зрілу та контрольовану гру. Перемоги над Тоттенгемом і Брайтоном, а також нічийні матчі з Сандерлендом і Лідсом показали, що Ліверпуль навчився переживати складні відрізки без втрати очок. Особливо показовою стала домашня перемога над Брайтоном (2:0), де \"червоні\" впевнено керували темпом і майже не дозволяли супернику розвернути свої атаки — не часто таке буває саме у поєдинках з \"мартинами\".\n\nНа Енфілді Ліверпуль стабільно створює велику кількість моментів, а голи приходять від різних виконавців, що зменшує залежність від одного лідера. Команда забивала в кожному з останніх п’яти матчів ліги, а більше одного м’яча пропустила лише в результативній нічиїй з Лідсом. Важливим фактором залишається і календарний період — у матчах між Різдвом і Новим роком \"червоні\" традиційно набирають максимум очок, програвши лише раз за понад три десятиліття на власному полі. У той же час у таборі Слота є помітні кадрові втрати — від Салаха та Собослаї до Ісака та Гакпо. Та навіть це не має стати на заваді на шляху до трьох очок проти головного аутсайдера АПЛ.\nДля Вулвергемптона цей виїзд виглядає надзвичайно складним. Команда Робa Едвардса перебуває в глибокій кризі результатів: серія з поразок у чемпіонаті супроводжується катастрофічно низькою результативністю — лише кілька забитих м’ячів за тривалий відрізок. Навіть у матчах, де \"вовки\" тримали структуру, як проти Арсеналу чи Астон Вілли, їм бракувало гостроти попереду.\n\nГостьові поєдинки лише підкреслюють проблеми Вулвергемптона. Команда практично не створює тривалого тиску на суперників, а під навалою атак часто руйнується оборонна організація. Статистика виїздів на Енфілд також не додає оптимізму: Вулвергемптон програв тут вісім поспіль матчів Прем’єр-ліги, а загалом має одну з найгірших серій без перемог у чемпіонаті за всю історію турніру.\nЗа версією букмекерів, сьогодні більше шансів на успіх мають підопічні Арне Слота. Так, на перемогу Ліверпуля в основний час пропонується коефіцієнт 1.23, тоді як потенційний успіх Вулвергемптона оцінюється показником 11.0. Ймовірність нічийного результату представлена ​​коефіцієнтом 6.33. \nЛІВЕРПУЛЬ : Аліссон — Фрімпонг, Конате, ван Дейк, Керкез — Гравенберх, Джонс — Мак Аллістер, Вірц, К'єза — Екітіке\nВУЛВЕРГЕМПТОН : Джонстон — Доерті, Москера, Буено — Гувер, Жуан Гомес, Андре, Крейчі, Вольфе — Ларсен, Хван"
    },
    {
        "title": "Арсенал — Брайтон. Анонс і прогноз на матч АПЛ 27.12.2025",
        "image": "https://images.football.ua/i/news/630x373/570/570235.jpg",
        "text": "Різдвяний футбольний марафон в АПЛ продовжується матчем у Північному Лондоні, де Арсенал прийматиме Брайтон у рамках 18-го туру чемпіонату. Лідер турнірної таблиці зустрінеться з командою, яка переживає непростий період, але традиційно вміє створювати проблеми фаворитам. \nСУБОТА, 27 ГРУДНЯ, 17:00 ▪️ ЕМІРЕЙТС СТЕДІУМ, ЛОНДОН ▪️ ГОЛОВНИЙ АРБІТР — ДЕВІД БРУКС ▪️ ПРЯМА ТРАНСЛЯЦІЯ — SETANTA SPORTS\nАрсенал підходить до гри в статусі першої команди Прем’єр-ліги на Різдво — вже вп’яте у своїй історії. Команда Мікеля Артети демонструє зрілий, прагматичний футбол, роблячи ставку на контроль темпу та надійність у захисті. Перемоги над Евертоном та Брентфордом із \"сухим\" рахунком лише підкреслили силу оборонної структури лондонців, які вміють спокійно доводити матчі до перемоги.\n\nНавіть після болісної поразки від Астон Вілли Арсенал швидко відновив рівновагу: мінімальні, але надзвичайно цінні успіхи над Вулвергемптоном і Евертоном дозволили \"канонірам\" втримати вершину таблиці. Показово, що цього сезону Арсенал незмінно виграє всі матчі, у яких забиває першим, а чотири перемоги з рахунком 1:0 — найвищий показник у лізі. На власному полі команда Артети залишається однією з найскладніших для суперників, проте все ж існують певні питання щодо реалізації моментів — саме до їх реалізації, а не створення.\nБрайтон приїздить до Лондона на тлі не найкращої серії — чотири матчі без перемог у Прем’єр-лізі стали найгіршим відрізком сезону для \"чайок\". Нульова нічия із Сандерлендом засвідчила певний прогрес в обороні, однак атакувальна гра залишається нестабільною, особливо у виїзних поєдинках.\n\nПроблеми Брайтона на чужих полях очевидні: команда регулярно пропускає, а в двох із трьох останніх виїзних матчів взагалі не змогла відзначитися. Поразка 3:4 від Астон Вілли яскраво продемонструвала вразливість команди Фабіана Гюрцелера у відкритому футболі. Водночас історія протистоянь на Емірейтс додає оптимізму гостям — кожен гол Брайтона на цьому стадіоні приносив їм очки, тож інтрига зберігається.\nЗа версією букмекерів, сьогодні більше шансів на успіх мають підопічні Мікеля Артети. Так, на перемогу Арсеналу в основний час пропонується коефіцієнт 1.40, тоді як потенційний успіх Брайтона оцінюється показником 7.50. Ймовірність нічийного результату представлена ​​коефіцієнтом 4.75. \nАРСЕНАЛ : Рая — Тімбер, Саліба, Інкап’є, Калафіорі — Едегор, Субіменді, Райс — Сака, Габріел Жезус, Мартінеллі\nБРАЙТОН : Вербрюгген — Велтман, Данк, Боскальї, Кадіоглу — Аярі, Дієго Гомес — Костулас, Груда, Мітома, Рюттер"
    },
    {
        "title": "Ноттінгем Форест — Манчестер Сіті. Анонс і прогноз на матч АПЛ 27.12.2025",
        "image": "https://images.football.ua/i/news/630x373/570/570230.jpg",
        "text": "Матч 18-го туру англійської Прем’єр-ліги на Сіті Граунд зводить разом команди з абсолютно різними цілями на сезон. Ноттінгем Форест, який веде боротьбу за збереження місця в еліті, прийматиме Манчестер Сіті — одного з головних претендентів на чемпіонський титул. Протистояння обіцяє стати перевіркою характеру для господарів і ще одним тестом на стабільність для гостей.\nСУБОТА, 27 ГРУДНЯ, 14:30 ▪️ СІТІ ГРАУНД, НОТТІНГЕМ ▪️ ГОЛОВНИЙ АРБІТР — РОБЕРТ ДЖОНС ▪️ ПРЯМА ТРАНСЛЯЦІЯ — SETANTA SPORTS\nПісля призначення Шона Дайча команда поступово стабілізувала свою гру та відірвалася від зони прямого вильоту, однак питання результативності й досі залишається відкритим. У нинішньому сезоні Форест забив лише 17 м’ячів у 17 матчах, що змушує робити ставку передусім на компактну оборону й терпіння. Домашні матчі залишаються головним джерелом очок — саме на Сіті Граунд команда здатна створювати несподіванки.\n\nОстанні результати добре ілюструють нестабільність \"лісників\": перемоги над Вулвергемптоном (1:0) і Тоттенгемом (3:0) чергувалися з болючими поразками на виїзді від Евертона та Фулгема. Креатив у центрі поля забезпечує Морган Гіббс-Вайт, тоді як Елліот Андерсон відповідає за динаміку та швидкі переходи з оборони в атаку. Втім, проти команд, які тривалий час контролюють м’яч, Форесту часто доводиться захищатися майже всім складом.\nКоманда Пепа Гвардіоли підходить до гри в ідеальному ритмі — сім перемог поспіль у всіх турнірах і впевнена хода чемпіонською дистанцією. Сіті забив 41 м’яч у 17 турах АПЛ, пропустивши лише 16, що вкотре підкреслює баланс між атакою та обороною. Навіть за умов кадрових втрат глибина складу дозволяє гостям зберігати високий темп і контроль над матчами. Потенційний трансфер одного з найкращих гравців цього сезону АПЛ Антуана Семеньйо з Борнмута лише зміцнить цей аспект.\n\nОстанній поєдинок проти Вест Гема (3:0) став черговим підтвердженням ефективності: Ерлінг Голанд і Тіджані Рейндерс зробили результат ще до перерви. В очних зустрічах із Форестом \"містяни\" мають відчутну перевагу — чотири перемоги в п’яти останніх матчах, включно з кубковим успіхом на Вемблі навесні. З огляду на турнірну ситуацію, гості спробують захопити ініціативу з перших хвилин.\nЗа версією букмекерів, сьогодні більше шансів на успіх мають підопічні Пепа Гвардіоли. Так, на перемогу Манчестер Сіті в основний час пропонується коефіцієнт 1.55, тоді як потенційний успіх Ноттінгем Форест оцінюється показником 5.33. Ймовірність нічийного результату представлена ​​коефіцієнтом 4.33. \nНОТТІНГЕМ ФОРЕСТ : Джон Віктор — Вільямс, Мурільйо, Міленкович, Савона — Даніло, Андерсон — Гадсон-Одої, Гіббс-Вайт, Гатчінсон — Ігор Жезус\nМАНЧЕСТЕР СІТІ : Доннарумма — Нунеш, Діаш, Гвардіол, О’Райлі — Бернарду Сілва, Ніко Гонсалес — Шеркі, Рейндерс, Фоден — Голанд"
    },
    {
        "title": "Манчестер Юнайтед на Boxing Day здобув три очки проти Ньюкасла",
        "image": "https://images.football.ua/i/news/630x373/570/570340.jpg",
        "text": "Для англійської Прем’єр-ліги характерною є традиція проведення Boxing day, коли на наступний день після святкування Різдва всі збираються за переглядом певної кількості футбольних поєдинків чергового туру національної першості. Але в 2025 році організатори вирішили, що в команд і без того графік видається доволі напруженим, тож зробили від себе максимум, і вісімнадцятий раунд розпочинався пізнім вечором у п’ятницю з матчу на Олд Траффорд поміж Манчестер Юнайтед та Ньюкаслом. Кажуть, що наступного року буде все, як і раніше. Але це не точно.\nТим часом у нас зустрічались команди Рубена Аморіма та Едді Гау в умовах певних кадрових негараздів, і якщо в \"Червоних дияволів\" випадали гравці ланки атаки, то в \"сорок\" проблеми були з ротацією в захисті. А ще Ньюкасл грав на виїзді, і цього сезону це виглядає для цього клубу надто важливим фактором, аби заплющувати на нього очі. Виступи в колективу Гау поза межами власної домівки, відповідно, теж не найкращі.\nЦей матч точно поповнить їхній перелік. Бо цікавою гру \"сорок\" точно назвати було неможливо, тоді як Манчестер Юнайтед перед власними вболівальниками намагався контролювати хід подій настільки ретельно, наскільки дозволяли обставини. А дозволяли гості господарям дійсно аж надто багато. Особливо, коли доходила справа до гри на другому темпі швидких атак.\nВласне так команда Аморіма й відкрила рахунок посеред першого тайму, коли аут від Далота з лівого флангу перевели під удар Доргу на центральному вході до штрафного, а той зльоту поцілив під ближню стійку й оформив таким чином лише перший свій гол в АПЛ. Подія, безперечно, важлива в кар’єрі захисника клубу з Манчестера, але ще бозна-скільки часу залишалось грати й очікувалось, що якась відповідь від колективу Гау таки надійде.\nПроте, як ми вже згадували, надто малопомітними були \"сороки\" в позиційних атаках перед чужим штрафним, і лише під час стандартів відчувалась певна перевага їхніх гравців у габаритах, тож і моменти виникали за таких умов стабільно в другому таймі. Пощастило у випадку з ударом Шера з правого кута воротарського на початку з рикошетом повз стійку від корпусу Доргу, а згодом і Голл перевірив дальнім ударом із лівого флангу поперечину над головою Ламменса в швидкій атаці.\nЩоправда, до цього команда Аморіма теж відзначилась влучанням подібного калібру від Шешка з лівого краю штрафного, що стало рідкісним випадком небезпеки від господарів на чужій половині після перерви. Так, Манчестер Юнайтед грав з акцентом на оборону, і геть не повсякчас був у цьому плані бездоганним, але все ж таки витримав навіть тоді, коли Ньюкасл відверто почав підтискати наприкінці.\nУ наступному турі Манчестер Юнайтед прийматиме Вулвергемптон, а Ньюкасл навідається до Бернлі.\n\nМанчестер Юнайтед — Ньюкасл 1:0\nГол: Доргу, 24\nМанчестер Юнайтед: Ламменс — Мартінес (Фредріксон, 88), Гевен, Шоу (Маласія, 87) — Далот, Каземіро (Йоро, 60), Угарте, Доргу — Кунья, Маунт (Дж. Флетчер, 46) — Шешко (Зіркзе, 61).\nНьюкасл: Рамсдейл — Майлі, Тіав, Шер, Голл — Тоналі (Віллок, 77), Гімараєс, Ремзі (Жоелінтон, 68) — Дж. Мерфі (Барнс, 68), Вольтемаде (Вісса, 68), Гордон.\n\nПопередження: Шоу, Кунья — Тоналі"
    },
    {
        "title": "Рік переворотів: підсумки 2025 в англійському футболі",
        "image": "https://images.football.ua/i/news/630x373/570/570287.jpg",
        "text": "Цього року Boxing Day, на жаль, не подарує нам традиційну велику кількість матчів АПЛ протягом однієї доби, проте це не означає, що ви маєте залишитися без подарунків зі смаком англійського футболу.\n2025 в Англії увійде в історію як справжній рік переворотів у футболі. Ера беззаперечного домінування Манчестер Сіті остаточно завершилася, а поняття \"великої шістки\" розмилося під натиском амбітних так званих \"аутсайдерів\", яких вже важко такими називати. На тлі провалів деяких грандів розквітали історії неймовірного успіху клубів з середини таблиці, а титул здобула команда, яка вступила в нову еру без свого харизматичного лідера.\nЦей рік довів, що в сучасній АПЛ і не тільки можливо все — навіть виграний трофей Тоттенгемом: від першого в історії титулу до скандальної дискваліфікації з Ліги Європи, від тріумфального повернення в еліту до глибокої кризи колишніх велетнів.\n\nНайбільше питання перед минулим сезоном: чи зможе Ліверпуль жити без Юргена Клоппа? Арне Слот дав переконливу відповідь, здобувши чемпіонський титул у свій дебютний рік. Команда демонструвала вражаючу стабільність, а Мохамед Салах (29 голів + 18 асистів) показав один з найкращих сезонів у кар'єрі, ставши головним творцем успіху та найкращим гравцем року в Англії. \nПерший сезон Арне Слота на чолі Ліверпуля мав стати перехідним. Замість цього він завершився чемпіонством — неочікуваним, але дуже закономірним. \"Червоні\" виграли АПЛ із найнижчим показником набраних очків для чемпіона за останнє десятиліття, проте зробили це переконливо.\nЧИТАЙТЕ ТАКОЖ: У роздягальні Ліверпуля. Лідери, тихоні та хто найгостріше переживає поразки\nУтім, казка перевернулася з ніг на голову вже в новій кампанії. Трагічна загибель Діогу Жоти нанесла серйозний психологічний удар по команді влітку — не врятувала навіть рекордна трансферна кампанія у рамках глобальної перебудови складу, протягом якої було витрачено майже 500 мільйонів євро:\n▪️Александер Ісак, найдорожчий трансфер в історії АПЛ, приїхав без повноцінної передсезонної підготовки на тлі скандального переходу з Ньюкасла, не був готовий фізично та ментально, не показав очікуваного рівня і зрештою вибув через травму.\n▪️Флоріан Вірц поки що так і не знайшов себе в англійському футболі, не забивши жодного гола в рамках АПЛ та за Ліверпуль у цілому.\nЧИТАЙТЕ ТАКОЖ: Флоріан Вірц у кризі. Чому в Ліверпулі зникла магія генія — і як її повернути\n▪️Мілош Керкез наразі не вражає, а Джеремі Фрімпонга з Джованні Леоні страждають від травм. Додайте до цього конфлікт тренера з Мо Салахом, неймовірний регрес та невизначеність з контрактом Ібраїми Конате, награвання нового голкіпера Гіоргі Мамардашвілі та зірваний трансфер Марка Геї в останній день літнього трансферного вікна — маємо великі проблеми в лінії оборони \"червоних\", які Слоту потрібно вирішувати.\nЧемпіонство не зняло всіх питань — воно лише відкрило нові. Поточний сезон вже став справжнім тестом для Слота. Чи зможе він його пройти та перетворити проміжний успіх на системний? Поки питання залишається відкритим.\n\nТе, що здавалося неможливим ще кілька років тому, стало реальністю: Манчестер Сіті втратив статус беззаперечного гегемона. Команда Пепа Гвардіоли пережила сезон спадів, тактичних сумнівів і кадрових проблем.\nЗміна поколінь, поразки від середняків, нестабільність у ключових матчах і відчуття втоми від власної системи дали зрозуміти: ера абсолютного контролю завершилася.\nСіті залишається грандом, але більше не лякає так, як це було раніше. Протягом року тренерському штабу \"містян\" вдалося дещо покращити ситуацію та стати на рейки машини на чолі з Ерлінгом Голандом, але зараз ми перебуваємо у часі, коли манчестерський клуб більше не є фаворитом на чемпіонство.\n\nАрсенал третій рік поспіль фінішував другим — болісна, але показова стабільність. Команда Мікеля Артети йшла до мрії, але знову не зробила останній крок.\nПопри це, саме \"канонірів\", що посідають першу сходинку в таблицях АПЛ та Ліги чемпіонів, зараз вважають фаворитами чемпіонату та чи не найкращим клубом у Європі станом на зараз.\nПотужні підсилення влітку створили для \"Super Mik Arteta\" умови, коли він має фактично два рівноцінних склади, тому навіть відсутність та травми лідерів більше не відчуваються так само болісно, як колись... Але без проблем не обходиться: грудень традиційно є важким місяцем для \"канонірів\" — знову з'явилися проблеми з реалізацією моментів при тому, що команда створює їх удосталь.\nАле якщо раніше Арсенал втрачав очки в цей період, то зараз все виглядає набагато краще. Клуб із Північного Лондона має змогу завершити цей рік на вершині європейського футболу перед можливим досягненням глобальних цілей у 2026, чого так палко чекають фанати \"канонірів\".\n\nПід керівництвом австрійського стратега Олівера Гласнера Крістал Пелес пережив рік, який можна назвати казковим. Після жахливого старту (без перемог у перших 8 матчах) \"орли\" не лише стабілізували гру, а й зробили неймовірний ривок. Команда з Південного Лондона вперше в своїй історії виграла Кубок Англії, а потім і Суперкубок країни, обігравши у фіналах Манчестер Сіті та Ліверпуль.\nКваліфікація до Ліги Європи стала історичним досягненням, однак ця казка була трохи зруйнована не на полі, а в \"кабінетах\". \"Орлів\" виключили з ЛЄ через \"конфлікт інтересів\" на тлі зв'язку власників з Ліоном та понижені до Ліги конференцій.\nАле незважаючи на втрату головної зірки команди Еберечі Езе, який здійснив мрію та повернувся до Арсеналу, Крістал Пелес зміг зберегти рівень футболу, але амбіції стати клубом з префіксом \"топ\", схоже, ні. Олівер Гласнер та Марк Геї, схоже, продовжувати контракт із клубом не будуть, тому єдине що потрібно босам \"орлів\" — це \"план Б\", щоб залишатися на плаву.\n\nНьюкасл Юнайтед подарував своїм фанатам історичний момент — перемогу в Кубку англійської ліги. Це перший великий трофей клубу з 1955 року, і здобутий він був у фіналі проти… чемпіона Англії Ліверпуля.\nКоманда Едді Гау не лише зняла прокляття, а й повернулася до Ліги чемпіонів, підтвердивши статус нового серйозного гравця на англійській сцені.\n\nГоловна сенсація сезону — Ноттінгем Форест. Команда, яка ще нещодавно боролася за виживання, зуміла пробитися до єврокубків і стати символом \"нової Прем’єр-ліги\".\nАле рішення звільнити Нуну Ешпіріту Санту через конфлікт із одним із керівників Еду Гаспаром стало не просто фатальним, а катастрофічним .\nБез тренера, який побудував систему з акцентом на прагматичний футбол, клуб знову скотився до боротьби за виживання, запросивши Анже Постекоглу — фахівця, який за своєю філософією просто ненавидить той самий \"прагматизм\". Що ж могло піти не так, вірно? Постекоглу без результатів буде дуже швидко звільнений, а повернення до консервативного футболу вже під керівництвом Шона Дайча дозволило \"лісникам\" відірватися від зони вильоту.\nЧи на такий розвиток подій розраховував \"головний бос\" Евангелос Марінакіс, коли розпочинався новий сезон? Ні, але ще є шанс пошуміти у Лізі Європи.\n\nТоттенгем виграв Лігу Європи, обігравши в англійському фіналі Манчестер Юнайтед, що стало першим єврокубком для \"шпор\" за 41 рік і першим великим трофеєм взагалі з моменту тріумфа в Кубку ліги у 2008 році. \nМеми про \"Кубок Ауді\" нарешті залишилися у минулому, а Анже Постекоглу дотримав слова: \"Я завжди виграю трофеї на другий рік роботи\". Проте навіть перший великий титул за багато років не врятував його від звільнення.\nПарадокс 2025 року: трофей є, стабільності — немає. Тоттенгем продовжує перебувати в довгостроковому процесі перебудови — Сон Хин Мін пішов, а тренерський тепер тягар упав на плечі Томаса Франка, якому, звичайно, також потрібно багато часу для впровадження своєї системи. Результати зараз не тішать, але справа Постекоглу живе і матчі \"шпор\" традиційно весело дивитися: ніколи не знаєш, що у підсумку станеться на полі. \n\n▪️Ілля Забарний покинув Борнмут, здійснивши багатомільйонний трансфер до ПСЖ за 63 млн євро, що підтвердило його статус одного з найперспективніших центрбеків Європи.\n▪️Найяскравіший прогрес показав Єгор Ярмолюк. У 2025 році він виборов місце основного та ключового гравця Брентфорда, ставши важливою ланкою в центрі поля \"бджіл\". Якщо зростання 21-річного хавбека продовжиться — слід чекати його походу \"на підвищення\".\n▪️Олександр Зінченко нарешті залишив Арсенал, перебравшись до Ноттінгем Форест. Однак його кар'єру в Англії продовжують переслідувати травми, що поки не дозволяють українському універсалу повернутися на колишній рівень.\n▪️Віталій Миколенко залишається стабільним гравцем стартового складу Евертона, який після переїзду на новенький Гілл Дікінсон Стедіум та повернення Девіда Моєса перебуває у процесі відродження. Але ситуація з контрактом 26-річного українця поки незрозуміла, тому в 2026 році лівий захисник збірної України може змінити клубну прописку.\n▪️Михайло Мудрик — рік без нашого Феррарі. Справа з допінговим скандалом найдорожчого українського гравця в історії все ще відкрита, як і питання щодо майбутнього в його кар'єрі. Найкращий сценарій (коли все вляжеться) — спроба перезапустити кар'єру у французькому Страсбурі, фарм-клубі Челсі.\n\n▪️Челсі виграв Лігу конференцій, ставши першим клубом в історії, який тріумфував у всіх єврокубках, а влітку ще й узяв Клубний чемпіонат світу в оновленому форматі. Відродження \"пенсіонерів\" під керівництвом Енцо Марески та з Коулом Палмером до рівня \"топ\" продовжується, але одне стійке відчуття все ж залишається: \"новий Челсі\" більше схожий на \"інкубатор\", в якому готові продавати абсолютно всіх талановитих гравців, якщо на цьому можна заробити. В цьому, напевно, і був першочерговий план нових власників.\n▪️Астон Вілла продовжує впевнено рости, закріплюючись серед регулярних представників Англії у Європі. Незважаючи на провальний старт, зараз команда Унаї Емері може навіть поборотися за чемпіонство (та знову зіпсувати настрій фанатам Арсеналу).\n▪️Манчестер Юнайтед пережив найгірший сезон з 1970-х років, фінішувавши 15-м. Прихід Рубена Аморіма поки не врятував ситуацію, а поразка у фіналі Ліги Європи від Тоттенгема лише додала прикрості та драматизму. Легендарний клуб досі перебуває кризі, якщо дивитися на стан справ у глобальному плані, але локально видно світлі нотки. 2026 може стати переломним для Юнайтед — кожного року фанати \"червоних дияволів\" цього чекають.\n\n▪️Саутгемптон, Лестер та Іпсвіч не змогли встояти і вилетіли, підтвердивши тренд на складність виживання для новачків — зараз як ніколи близький до цього Вест Гем. Вулвергемптон же в цій кампанії впевнено йде до того, щоб побити антирекорд Дербі Каунті в АПЛ сезону-2007/08 за найменшою кількістю набраних очок (11) — зараз у \"вовків\" їх два за 17 турів.\nЧИТАЙТЕ ТАКОЖ: Маленьке диво Сандерленда. Як Ле Брі перетворив аутсайдера на сенсацію\n▪️На тлі цього яскраво виглядає повернення Сандерленда. \"Чорні коти\" не лише повернулися в еліту в драматичному стилі за підсумками плейоф Чемпіоншипу, а й завдяки дуже вдалій трансферній кампанії влітку 2025 року вже розглядаються не як бійці за виживання, а як потенційні претенденти на єврокубки. Граніт Джака — лідер цієї \"зграї\", яка у наступному році має усі шанси стати головною сенсацією в англійському футболі.\nСпливаючий рік остаточно поховав стару модель англійського футболу. Ліга стала глибшою, конкурентною та непередбачуваною. Перемога Ліверпуля та тріумфи Крістал Пелес і Ньюкасла показали, що успіх можливий навіть під час змін або після десятиліть очікувань.\nОдночасно провали Манчестер Сіті, Манчестер Юнайтед і Тоттенгема (у чемпіонаті) навчили, що сьогодні жоден статус не є гарантією успіху. Приклад того чемпіонського Ліверпуля демонструє, що великі трансфери не є гарантією збереження успіху тут і зараз.\nАПЛ вступила в еру, де фінансова дисципліна, грамотна трансферна політика та згуртованість всередині команди часто важливіші за просто гроші. Наступний рік обіцяє бути ще більш захопливим: поранені гранди будуть домагатися свого, а нова хвиля \"аутсайдерів\" — доводити, що їхній успіх не був випадковістю.\nОдне можна сказати точно: \"велика шістка\" — лише термін із минулого, а Прем’єр-ліга вступила в нову епоху, де кожен сезон може переписати історію — подумати тільки, але ми дожилися, що пояснення рішень арбітрів у суперечливих епізодах тепер чує увесь стадіон!\nСаме в цьому головна сила АПЛ — і головна принада.\nЗ прийдешнім Новим роком!"
    },
    {
        "title": "Манчестер Юнайтед — Ньюкасл Юнайтед. Анонс і прогноз на матч АПЛ 26.12.2025",
        "image": "https://images.football.ua/i/news/630x373/570/570184.jpg",
        "text": "У п’ятницю, 26 грудня, англійська Прем’єр-ліга вручить футбольним фанатам особливий різдвяний подарунок — єдиний матч турніру в Boxing Day. На полі Олд Траффорд зійдуться Манчестер Юнайтед та Ньюкасл Юнайтед у грі, що матиме провідне значення для єврокубкових амбіцій обох команд у набитій середині турнірної таблиці.\nП’ЯТНИЦЯ, 26 ГРУДНЯ, 22:00 ▪️ ОЛД ТРАФФОРД, МАНЧЕСТЕР ▪️ ГОЛОВНИЙ АРБІТР — ЕНТОНІ ТЕЙЛОР ▪️ ПРЯМА ТРАНСЛЯЦІЯ НА SETANTA SPORTS\nКоманда Рубена Аморіма підходить до матчу з бажанням реабілітуватися за дві непрості гри перед Різдвом. Поразка 1:2 від Астон Вілли після феєричного дубля Моргана Роджерса та видовищна нічия 4:4 з Борнмутом дещо зіпсували позитивну динаміку манкуніанців, яка зароджувалася восени. Водночас ці результати не перекреслюють прогресу — це лише друга поразка Юнайтед за останні 11 турів.\n\nВеликим ударом для господарів стала травма капітана Бруну Фернандеша, без якого статистика \"червоних дияволів\" у Прем’єр-лізі виглядає вкрай невтішно. Багато хто жартує, що тепер буде менше ниття на футбольному полі, але це єдиний плюс — в іншому ж важливість португальця для МЮ не описати словами. Його відсутність змусить Аморіма шукати нові рішення в центрі поля, але повернення Каземіро після дискваліфікації та хороша форма Матеуса Куньї додають оптимізму. Бразильський нападник забиває у двох матчах поспіль і є одним з найактивніших гравців ліги за кількістю ударів, проте лазарет та відсутність Браяна Мбемо, Амада та Нуссаїра Мазрауї через Кубок африканських націй викликають чимале занепокоєння.\nНьюкасл також проводить непростий відрізок сезону. Команда Едді Гау втратила перемогу над Челсі, розгубивши перевагу у два м’ячі, а раніше поступилася Сандерленду у дербі, що боляче вдарило по психології. При цьому \"сороки\" змогли підсилити бойовий дух виходом до півфіналу Кубка ліги, залишаються небезпечними в атаці та зберігають реальні шанси піднятися в таблиці — перемога на Олд Траффорді може дозволити їм обійти прямого конкурента.\n\nГоловна проблема гостей — кадрова криза в обороні. Відразу кілька ключових захисників недоступні, і це серйозно ускладнює підготовку до святкового виїзду в Манчестер. Водночас форма Ентоні Гордона та проривний сезон Ніка Вольтемаде, який уже має сім голів у дебютному розіграші АПЛ (і навіть один у власні ворота!), дозволяють Ньюкаслу дивитися у майбутнє з надією. Команда Гау часто втрачає перевагу, але потенціал у нападі залишається високим.\nЗа версією букмекерів, сьогодні трохи більше шансів на успіх мають підопічні Рубена Аморіма. Так, на перемогу Манчестер Юнайтед в основний час пропонується коефіцієнт 2.45, тоді як потенційний успіх Ньюкасл Юнайтед оцінюється показником 2.66. Ймовірність нічийного результату представлена ​​коефіцієнтом 3.60. \nМАНЧЕСТЕР ЮНАЙТЕД : Ламменс — Доргу, Йоро, Гевен, Шоу, Дало — Угарте, Каземіро — Маунт, Шешко, Кунья\nНЬЮКАСЛ ЮНАЙТЕД : Рамсдейл — Майлі, Тіав, Шер, Голл — Бруно Гімараес, Тоналі, Ремзі — Мерфі, Вольтемаде, Гордон"
    },
    {
        "title": "Манчестер Юнайтед робив пропозицію Семеньйо, але не перевищував запропоновані умови конкурентами",
        "image": "https://images.football.ua/i/news/630x373/570/570196.jpg",
        "text": "Манчестер Юнайтед робив серйозну спробу підписати вінгера Борнмута Антуана Семеньйо, однак не був готовий виходити за межі власної зарплатної структури. Про це повідомляє журналіст Бен Джейкобс.\nЗа інформацією джерела, манкуніанці зробили конкурентну пропозицію, але усвідомлювали високу конкуренцію з боку Манчестер Сіті та пізній інтерес Челсі. Усі клуби, що зверталися до 25-річного гравця, пропонували схожі фінансові умови, а Манчестер Юнайтед не став підвищувати зарплатну пропозицію вище за суперників.\nУ клубі розглядали Семеньйо передусім як вінгера або атакувального гравця, а не як флангового захисника. Система головного тренера Рубена Аморіма не була чинником у рішенні футболіста. Вибір ганця ґрунтувався на привабливості спортивного проєкту, а не на грошах.\nТакож зазначається, що Ліверпуль відмовився від ідеї трансферу Семеньйо після переговорів у листопаді, а травма Александера Ісака не змусила клуб повертатися до цього варіанту в грудні.\nУ поточному сезоні Антуан Семеньйо провів 17 матчів, у яких забив 8 голів та віддав 3 результативні передачі. Раніше повідомлялося, що Манчестер Сіті зміг випередити усіх конкурентів у боротьбі за ганського нападника."
    },
    {
        "title": "Челсі — Астон Вілла. Анонс і прогноз на матч АПЛ 27.12.2025",
        "image": "https://images.football.ua/i/news/630x373/570/570240.jpg",
        "text": "У центральному матчі 18-го туру англійської Прем’єр-ліги на Стемфорд Брідж зійдуться Челсі та Астон Вілла — команди, які безпосередньо ведуть боротьбу за місця в зоні Ліги чемпіонів. Лондонці підходять до зустрічі в статусі четвертої команди таблиці, тоді як бірмінгемці займають третю сходинку й мають солідний семиочковий відрив напередодні вихідних. Різдвяний футбол обіцяє напружене протистояння з високими ставками.\nСУБОТА, 27 ГРУДНЯ, 19:30 ▪️ СТЕМФОРД БРІДЖ, ЛОНДОН ▪️ ГОЛОВНИЙ АРБІТР — СТЮАРТ АТТВЕЛЛ ▪️ ПРЯМА ТРАНСЛЯЦІЯ — SETANTA SPORTS\nКоманда Енцо Марески переживає непростий відрізок сезону. Після гучної перемоги над Барселоною в Лізі чемпіонів лондонці втратили стабільність у чемпіонаті, здобувши лише одну перемогу в останніх п’яти турах. Втім, характер Челсі продемонстрував у попередньому матчі проти Ньюкасла, коли \"сині\" відігралися з 0:2 і врятували нічию на Сент-Джеймс Парк.\n\nОднією з проблем залишається реалізація моментів — жоден гравець не став стабільним бомбардиром чи незамінним лідером. Найкращі снайпери команди в лізі мають лише по п’ять голів. Водночас позитивом для господарів є повернення до строю Естевана та Ліама Делапа, а також набір форми головної зірки команди Коулом Палмером, який знову починає відігравати ключову роль у фінальній третині поля.\nКоманда Унаї Емері приїжджає до Лондона в розкішному стані. Астон Вілла виграла десять матчів поспіль у всіх турнірах і знаходиться за крок від повторення клубного рекорду, встановленого ще на початку ХХ століття. У чемпіонаті \"леви\" мають серію з семи перемог, демонструючи впевнену, зрілу та результативну гру.\n\nГоловною рушійною силою команди став Морган Роджерс, який у матчі проти Манчестер Юнайтед оформив дубль і продовжує збирати результативні дії з неймовірною регулярністю. Його зв’язка з Оллі Воткінсом виглядає однією з найнебезпечніших у лізі. Навіть попри кадрові втрати в обороні, Вілла залишається надзвичайно організованою та ефективною, особливо в матчах проти топсуперників.\nЗа версією букмекерів, сьогодні більше шансів на успіх мають підопічні Енцо Марески. Так, на перемогу Челсі в основний час пропонується коефіцієнт 1.85, тоді як потенційний успіх Астон Вілли оцінюється показником 4.00. Ймовірність нічийного результату представлена ​​коефіцієнтом 3.75. \nЧЕЛСІ : Санчес — Джеймс, Фофана, Чалоба, Кукурелья — Енцо Фернандес, Галлагер — Нету, Палмер, Естеван — Жуан Педро\nАСТОН ВІЛЛА : Емі Мартінес — Кеш, Конса, Лінделеф, Матсен — Камара, Онана — Макгінн, Тілеманс, Роджерс — Воткінс"
    },
    {
        "title": "Атлетіко готує новий контракт для Дієго Сімеоне",
        "image": "https://images.football.ua/i/news/630x373/570/570172.jpg",
        "text": "Головний тренер мадридського Атлетіко Дієго Сімеоне може продовжити залишатись на чолі \"матрацників\" ще довгий час. Про це повідомляє Marca.\nЗа інформацією джерела, керівництво мадридського клубу вже розглядає варіанти з продовженням контракту 55-річного аргентинця, незважаючи на чинну угоду до літа 2027 року.\nНаголошується, що переговори між сторонами ще не розпочиналися, проте \"матрацники\" впевнені, що саме Сімеоне продовжить розвивати проект.\nНагадаємо, Сімеоне очолює Атлетіко із зими 2011 року. За цей час клуб із Мадриду двічі досягав фіналу Ліги чемпіонів, двічі ставав чемпіоном Ла Ліги, вигравав Кубок і Суперкубок країни, а також двічі Лігу Європи та двічі Суперкубок УЄФА.\nПісля 18 турів Атлетіко набрав 37 очок і посідає третє місце у Ла Лізі, відстаючи від Барселони на дев'ять балів. У Лізі чемпіонів \"матрацники\" йдуть на восьмому місці."
    },
    {
        "title": "Вільярреал — Барселона. Анонс і прогноз на матч Ла Ліги 21.12.2025",
        "image": "https://images.football.ua/i/news/630x373/569/569892.jpg",
        "text": "Черговий тур іспанської Ла Ліги подарує глядачам надзвичайно цікаве протистояння на Естадіо де ла Кераміка, де місцевий Вільярреал прийматиме лідера чемпіонату — каталонську Барселону.\nВільярреал — Барселона\nНеділя, 21 грудня, 17:15, стадіон Естадіо де ла Кераміка, Вільярреал\r\nПряма трансляція на медіасервісі MEGOGO. \n\nВільярреал проводить один із найкращих відрізків у сезоні, здобувши шість перемог поспіль у чемпіонаті Іспанії. Попри нещодавній виліт із Кубка Іспанії від Расінга, у Ла Лізі \"жовта субмарина\" вражає своєю стабільністю та найкращою обороною в лізі (лише 13 пропущених м'ячів). Проте кадрові втрати господарів є критичними: через травми та участь у КАН матч пропустять ключові виконавці, такі як Жерар Морено, Папе Гує та Томас Парті, що змусить тренерський штаб вдатися до серйозної ротації.\nБарселона Гансі Фліка продовжує домінувати, маючи в активі семиматчеву переможну серію у внутрішній першості. Каталонці лідирують у таблиці та демонструють феноменальну результативність, забивши 49 голів у 17 поєдинках. Посеред тижня \"синьо-гранатові\" здобули суху перемогу над Гвадалахарою в Кубку, що дозволило тренеру перевірити резерв та повернути до гри Марка-Андре тер Штегена. Хоча оборона лідера іноді дає збої, атакуючий потенціал команди повністю це компенсує. Перед поїздкою до Саудівської Аравії на Суперкубок Барселоні важливо зберегти відрив від переслідувачів, попри відсутність Гаві, Ольмо та сумніви щодо готовності Педрі.\nПротистояння цих команд традиційно дарує вболівальникам велику кількість забитих м'ячів — за останні чотири очні зустрічі було зафіксовано 26 голів. Хоча Вільярреал не вигравав у Барселони на власному полі з жовтня 2007 року, їхня поточна форма та статус третьої сили чемпіонату роблять цей поєдинок максимально непередбачуваним. Очікується, що гості традиційно гратимуть першим номером, спираючись на креатив Ямаля та Рафіньї, тоді як господарі шукатимуть шанси у контратаках через швидких Айозе Переса та Мікаутадзе. \nЗа версією betking на перемогу Барселона можна поставити з коефіцієнтом 1.80, тоді як потенційний успіх Вільярреал оцінюється показником 3.40. Імовірність нічийного результату представлена ​​коефіцієнтом 5.00.\nВільярреал: Жуніор — Пау Наварро, Фойт, Вейга, Кардона — Б'юкенен, Парехо, Комесанья, Молейро — Перес, Мікаутадзе.\nБарселона: Ж. Гарсія — Кунде, Кубарсі, Ж. Мартін, Бальде — де Йонг, Е. Гарсія — Ямаль, Фермін, Рафінья — Торрес.\nНе зіграють: Камбвала, Коста, Кабанес, Терратс, Партей, Морено, Муріньйо, Гує, Ахомах (Вільярреал) — тер Штеген, Гаві, Лопес, Ольмо (Барселона).\nПід питанням: Парехо (Вільярреал) — Педрі, Араухо, Левандовські, Рашфорд (Барселона).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Жирона — Атлетіко. Анонс і прогноз на матч Ла Ліги 21.12.2025",
        "image": "https://images.football.ua/i/news/630x373/569/569891.jpg",
        "text": "Каталонська Жирона прийматиме мадридський Атлетіко на стадіоні Монтіліві, намагаючись перервати успішну серію столичної команди та покращити своє становище у турнірній таблиці.\nЖирона — Атлетіко\nНеділя, 21 грудня, 15:00, стадіон Естадіо Мунісіпаль де Монтіліві, Жирона\r\nПряма трансляція на медіасервісі MEGOGO. \n\nДля Жирони нинішній сезон складається непросто: після 16 турів команда посідає лише 18-ту сходинку, маючи в активі 15 очок. Проте підопічні Мічела підходять до гри у піднесеному настрої після перемоги над Реал Сосьєдадом (2:1) минулого вікенду. Маючи вільний тиждень завдяки вильоту з Кубка Іспанії, каталонці зосередили всі сили на підготовці до візиту мадридців.\n\"Біло-червоні\" традиційно непогано виглядають вдома, набравши на Монтіліві більшу частину своїх очок, але статистика очних зустрічей не на їхню користь — лише одна перемога у 12 матчах проти \"матрацників\". Величезною проблемою для господарів залишається лазарет, де перебувають такі важливі гравці, як Стуані, ван де Бек та Давід Лопес, що змушує тренера експериментувати зі складом, де на вістрі очікується вихід українця Владислава Ваната.\nМадридський Атлетіко, навпаки, набрав потужний хід і прагне здобути четверту перемогу поспіль у всіх турнірах. Команда Дієго Сімеоне посідає четверте місце, відстаючи від лідера Барселони на дев'ять пунктів, тому будь-яка втрата очок може стати критичною для чемпіонських амбіцій. Посеред тижня \"червоно-білі\" успішно подолали раунд Кубка Іспанії, обігравши Балеарес (3:2). Попри кадрові сумніви щодо участі Льоренте та Хіменеса, мадридці мають колосальну глибину складу.\nОчікується, що дует нападників Серлот-Альварес знову вийде у старті, а ветеран Коке цементуватиме центр поля. Минулого сезону Атлетіко двічі впевнено переграв Жирону, забивши у сумі сім м'ячів, і цього разу вони знову приїдуть у статусі очевидного фаворита.\nЗа версією betking на перемогу Атлетіко можна поставити з коефіцієнтом 1.66, тоді як потенційний успіх Жирони оцінюється показником 4.75. Імовірність нічийного результату представлена ​​коефіцієнтом 4.33.\nЖирона: Гассаніга — Мартінес, Рейс, Блінд, Морено — Вітсель, Мартін — Циганков, Лемар, Гіль — Ванат.\nАтлетіко Мадрид: Облак — Моліна, Пубіль, Ганцко, Руджері — Сімеоне, Барріос, Коке, Гонсалес — Серлот, Альварес.\nНе зіграють: ван де Бек, Стуані, Порту, Абель Руїс, Хуан Карлос, Артеро, Давід Лопес, Крапивцов, Унахі (Жирона) — Костіс (Атлетіко Мадрид).\nПід питанням: немає (Жирона) — Льоренте, Баена, Хіменес (Атлетіко Мадрид).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Реал Мадрид взяв три очки у непростому матчі",
        "image": "https://images.football.ua/i/news/630x373/569/569947.jpg",
        "text": "Реал Мадрид здобув перемогу над Севільєю з рахунком 2:0 у матчі 17-го туру чемпіонату Іспанії сезону-2025/26, який відбувся 20 грудня на Сантьяго Бернабеу. Голами у складі господарів відзначилися Беллінгем на 38-й хвилині та Мбаппе на 86-й хвилині з пенальті.\nМатч став одним із складніших для Реала у сезоні. Команда демонструвала мляву гру з м'ячем і слабку організацію без нього, що дозволяло Севільї регулярно створювати моменти попри гру у меншості. Досвідчений Алексіс Санчес активно діяв між лініями, створюючи загрозу для захисту господарів, а нападник Ісаак Ромеро мав кілька шансів, але не зміг їх реалізувати проти надійного Куртуа.\nПресинг Реала виглядав неузгодженим і хаотичним. Гравці часто приходили пізно, залишали прогалини та втрачали позиції, що давало Севільї можливість обходити захист з легкістю. Центральні півзахисники Гюлер та Чуамені постійно намагалися компенсувати помилки, а Камавінга вийшов на 70-й хвилині, але суттєвих змін це не принесло.\nПісля цієї перемоги Реал Мадрид залишився на другому місці в турнірній таблиці з 42 очками, а Севілья займає дев’яту позицію з 20 очками. \nРеал Мадрид — Севілья 2:0\nГоли: Беллінгем, 38, Мбаппе, 86 (пен)\nРеал Мадрид: Куртуа — Асенсіо (Хіменес, 90), Рюдігер, Гюйсен, Гарсія — Гюлер (Камавінга, 72), Чуамені, Беллінгем — Гоес, Мбаппе, Вінісіус (Гарсія, 83)\nСевілья: Влаходімос — Санчес, Кармона (Салас, 84), Гудель, Тейшейра, Суасо (Осо, 60) — Агуме (Гонсалес, 84), Соу, Менді — Ромеро (Пеке, 70), Санчес\nПопередження: Гоес, Асенсіо — Кармона, Тейшейра, Агуме, Соу\nВилучення: Тейшейра, 68"
    },
    {
        "title": "Реал Мадрид — Севілья. Анонс і прогноз на матч Ла Ліги 20.12.2025",
        "image": "https://images.football.ua/i/news/630x373/569/569890.jpg",
        "text": "Мадридський Реал готується прийняти Севілью на Сантьяго Бернабеу в матчі, де \"вершковим\" вкрай важливо уникнути осічки в гонці за чемпіонство.\nРеал Мадрид — Севілья\nСубота, 20 грудня, 22:00, стадіон Сантьяго Бернабеу, Мадрид\r\nПряма трансляція на медіасервісі MEGOGO. \n\nМадридський Реал прагнутиме здобути третю поспіль перемогу в усіх турнірах, коли прийматиме Севілью на власному полі у суботу ввечері. Минулого вікенду команда Хабі Алонсо здолала Алавес (2:1), а посеред тижня, попри певні труднощі, пройшла далі у Кубку Іспанії, перегравши Талаверу. Наразі \"вершкові\" посідають друге місце в Ла Лізі, відстаючи від Барселони на чотири очки. Вдома мадридці демонструють стабільність, вигравши шість із семи поєдинків чемпіонату. Враховуючи непростий виїзд каталонців до Вільярреала цього туру, для Реала критично важливо не втратити очки, щоб зберегти тиск на лідера перед зимовою перервою.\nСевілья прибуває до столиці після неоднозначного тижня. В останньому турі Ла Ліги \"нервіонці\" продемонстрували ефектний футбол, розгромивши Реал Ов'єдо з рахунком 4:0, що дозволило їм піднятися на дев'яту сходинку в таблиці. Проте в Кубку Іспанії підопічні Матіаса Алмейди зазнали невдачі, поступившись Алавесу (0:1). Статистика виїздів до Мадрида для андалусійців є невтішною: вони не перемагали на Бернабеу в межах чемпіонату з грудня 2008 року, а поточна безпрограшна серія \"бланкос\" у протистояннях із \"червоно-білими\" налічує вже 13 матчів. Попри це, гості сподіваються скористатися серйозними кадровими проблемами суперника в захисній лінії.\nКадрова ситуація в стані господарів залишається напруженою. Реал знову не зможе розраховувати на велику групу травмованих та дискваліфікованих гравців, серед яких Карвахаль, Мілітао та Александер-Арнольд. Під питанням також участь Рюдігера та Вальверде через перевтому, хоча очікується, що німецький захисник зможе вийти на поле. Кіліан Мбаппе, попри проблеми з коліном, імовірно, з'явиться у старті через важливість матчу.\nУ Севільї список відсутніх не менш вражаючий: через участь у КАН та травми не зіграють Адамс, Еджуке, Ньянзу та інші. Проте повернення Ісаака Ромеро після дискваліфікації має підсилити атаку гостів, де він може скласти тандем із досвідченим Алексісом Санчесом.\nЗа версією betking на перемогу Реал Мадрид можна поставити з коефіцієнтом 1.23, тоді як потенційний успіх Севільї оцінюється показником 14.00. Імовірність нічийного результату представлена ​​коефіцієнтом 8.00.\nРеал Мадрид: Куртуа — Вальверде, Асенсіо, Гюйсен, Ф. Гарсія — Гюлер, Чуамені, Беллінгем — Родріго, Мбаппе, Вінісіус.\nСевілья: Влаходімос — Кармона, Кардосо, Гудель, Кастрін, Осо — Агуме, Соу, Менді — Ромеро, А. Санчес.\nНе зіграють: Карвахаль, Мілітао, Александер-Арнольд, Б. Діас, Каррерас, Ендрік (Реал Мадрид) — Адамс, Еджуке, Варгас, Янузай, Ньянзу, Суасо (Севілья).\nПід питанням: Асенсіо, Камавінга, Алаба, Рюдігер, Вальверде, Менді (Реал Мадрид) — Салас, Маркао, Аспілікуета, Нюланд (Севілья).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Ла Ліга-2025/26, 17 тур. Анонси поєдинків і головні інтриги",
        "image": "https://images.football.ua/i/news/630x373/569/569644.jpg",
        "text": "Відсьогодні й до вівторка, 23 грудня, мають відбутися всі десять матчів 17-го туру іспанської Ла Ліги-2025/26. Відкриють його на Камп де Месталья у Валенсія, де місцевий однойменний клуб прийматиме Мальорку. Нагадаємо, що серед тижня ряд представників найвищого дивізіону Іспанії провів свої дуелі в рамках 1/16 фіналу Кубка країни.\nСлідкуйте за поєдинками чемпіонату на Football.ua.\n17 тур. 19.12.2025\n17 тур. 20.12.2025\n17 тур. 21.12.2025\n17 тур. 22.12.2025\n[*] — положення в турнірній таблиці\nП'ятниця, 19 грудня, 22:00. Камп де Месталья, Валенсія\nВаленсія у вівторок впоралася зі Спортінгом у Хіхоні, діставшись 1/8 фіналу Кубка Іспанії, минулої суботи зазнавши очікуваної виїзної поразки від Атлетіко Мадрид у чемпіонаті країни (1:2). Саме тоді безпрограшна серія команди Карлоса Корберана в Ла Лізі зупинилася на позначці в чотири матчі (1В, 3Н). Набравши вдома 12 із 15-ти своїх очок клуб сподіватиметься на ще один успіх.\nОфіційним беттінг-партнером Ла Ліги в України є букмекерська компанія betking.\n\nСубота, 20 грудня, 15:00. Естадіо Карлос Тартьєре, Ов'єдо\nМинулої неділі Реал Ов'єдо зазнав найбільшої для себе поразки з листопада 2024 року. Невдача у виїзному матчі проти Севільї (0:4) виявилася фатальною для Луїса Карріона. Перервати свою безгольову серію з шести поєдинків Ла Ліги, а також безвиграшну з дев'яти (4Н, 5П), клуб намагатиметься вже під керівництвом Гільєрмо Альмади.\n\nСельта після перемоги в домашньому матчі проти Атлетіка (2:0) у чемпіонаті гостювала в Альбасете в 1/16 фіналу Кубка країни. Нічия з рахунком 2:2 в основний час пізніше призвела до серії пенальті, яку клуб із Віго провалив (0:3). Тим не менш, за середньої кількістю набраних за виїзні поєдинки Ла Ліги-2025/26 очок підопічні Клаудіо Хіральдеса поступаються виключно Реалу Мадрид.\nСубота, 20 грудня, 17:15. Естадіо Сьютат де Валенсія, Валенсія\nЛеванте туром раніше втретє поспіль не відзначився бодай одним голом і зазнав поразки від Осасуни в Памплоні (0:2), а в середу виїзна невдача спіткала його й у Кубку Іспанії. Культураль Леонеса за рахунок одного гола вибив команду Вісенте Іборри/Альваро дель Мораля з турніру. Тепер клуб із Валенсії ризикує продовжити свою безвиграшну серію в Ла Лізі до восьми матчів (1Н, 7П).\n\nДомашня поразка від Жирони (1:2) тижнем раніше поставила крапку на майбутньому Серхіо Франсіско в Реалі Сосьєдад. У дебюті під керівництвом Йона Ансотегі клуб ледь упорався з Ельденсе у виїзному матчі Кубка (2:1). У Ла Лізі ж чотирьох поспіль невдач баски не мали з грудня 2021 року й новий керманич сподіватиметься уникнути повторення тодішньої серії.\nСубота, 20 грудня, 19:30. Естадіо Ель-Садар, Памплона\nНа тлі виїзної поразки від Барселони (0:2) Осасуна на виїзді вибила з 1/16 фіналу Кубка Іспанії Уеску. Після нічиєї з рахунком 1:1 в основний час, колектив Алессіо Ліші тричі уразив ворота суперника в додатковий, пропустивши тільки раз. Алавесу ж клуб із Памплони не програвав із листопада 2016 року (8В, 3Н), коли поступився йому якраз удома (0:1).\n\nПідопічні Едуардо Коудета туром раніше вдома давши бій Реалу Мадрид (1:2) також приймали Севілью в кубковій дуелі й вибили п'ятиразового володаря цього трофея завдяки одному голу. Тим не менш, з урахуванням невдалої виїзної форми Алавеса й успішної домашньої в Осасуни, саме звитяга памплонців виглядає більш логічним підсумком майбутнього поєдинку.\nСубота, 20 грудня, 22:00. Естадіо Сантьяго Бернабеу, Мадрид\nПовний анонс цього протистояння читайте на нашому сайті вранці 20.12.2025.\nНеділя, 21 грудня, 15:00. Естадіо Муніципаль де Монтіліві, Жирона\nПовний анонс цього протистояння читайте на нашому сайті вранці 21.12.2025.\n\nНеділя, 21 грудня, 17:15. Естадіо де ла Кераміка, Вільярреал\nПовний анонс цього протистояння читайте на нашому сайті вранці 21.12.2025.\nНеділя, 21 грудня, 19:30. Естадіо Мартінес Валеро, Ельче\nЕльче минулої суботи на виїзді поступився Мальорці (1:3), але у вівторок досягнув 1/8 фіналу Кубка Іспанії, так само поза власним полем вибивши з турніру Ейбар (1:0). Тепер команда Едера Сарабії повертається на Естадіо Мартінес Валеро, де в Ла Лізі-2025/26 досі не програвала (4В, 4Н), у сподіванні продовжити цю серію.\n\nКолектив Іньїго Переса в четвер дістався 1/8 фіналу плей-оф Ліги конференцій після домашньої звитяги над Дрітою з Косова (3:0). У минулому турі чемпіонату ж Райо Вальєкано вдома поділив очки з Реалом Бетіс (0:0). Окремої уваги вартий той факт, що свого наступного суперника в XXI столітті клуб не перемагав на виїзді (3Н, 7П).\nНеділя, 21 грудня, 22:00. Естадіо Олімпіко де ла Картуха, Севілья\nПісля виїзної нічиєї у чемпіонаті з Райо Вальєкано (0:0) Реал Бетіс у Мурсії очікувано вибив із Кубка країни місцевий Реал (2:0). Попри деякі негаразди в половині зі своїх домашніх матчів Ла Ліги-2025/26, підопічні Мануеля Пеллегріні цілком справедливо вважаються фаворитами майбутньої дуелі з Хетафе, який на виїзді тільки двічі обіграв клуб із Севільї в останніх десяти поєдинках (+3Н, 5П).\n\nКоманда Хосе Бордаласа минулої неділі вдома поступилася Еспаньйолу (0:1), зазнавши другої поспіль \"сухої\" поразки в чемпіонаті, а в четвер не впоралася й із Бургосом у виїзному матчі Кубка Іспанії (1:3). Сумнівна форма Хетафе навряд чи дозволить йому як слід поборотися за залікові бали в недільному поєдинку з Реалом Бетіс.\n\nПонеділок, 22 грудня, 22:00. Естадіо Сан-Мамес, Більбао\nАтлетік Ернесто Вальверде поразкою від Сельти у Віго (0:2) продовжив чергувати успіхи й невдачі в Ла Лізі, а в четвер дістався 1/8 фіналу Кубка, на виїзді уразивши ворота Оуренсе в додатковий час (1:0). Маючи шість перемог над Еспаньйолом в останніх десяти домашніх матчах (+2Н, 2П), клуб із Більбао намагатиметься наблизитися до свого суперника в турнірній таблиці.\n\nЕспаньйол Маноло Гонсалеса в чемпіонаті тим часом вийшов на серію з чотирьох звитяг, останні три з яких були \"сухими\". Тим не менш, клуб із Барселони суперечливо виступає на виїзді, далеко не завжди демонструючи достатню впевненість, тоді як Атлетік саме в Більбао набрав майже 70% своїх залікових балів, зокрема нещодавно впоравшись на Естадіо Сан-Мамес з Атлетіко (1:0).\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Автогол, пенальті та потужний Мбаппе вивели Реал Мадрид із Луніним до 1/8 фіналу Кубка Іспанії",
        "image": "https://images.football.ua/i/news/630x373/569/569759.jpg",
        "text": "У матчі 1/16 фіналу Кубка Іспанії Реал Мадрид на виїзді обіграв аутсайдера третього дивізіону Талаверу з рахунком 3:1. Попри різницю в класі, господарі змусили гранда понервувати й певний час гідно стримували тиск фаворита.\nТалавера активно розпочала поєдинок, кілька разів небезпечно контратакувала та змушувала Андрія Луніна вступати в гру. Реал володів м’ячем, але довго не міг зламати оборону суперника. Лише на 41-й хвилині рахунок було відкрито — Кіліан Мбаппе реалізував пенальті після гри рукою в штрафному майданчику. А вже в компенсований до першого тайму час перевагу мадридців подвоїв автогол Мануеля Фаррандо.\nУ другому таймі Талавера не здалася і на 80-й хвилині скоротила відставання: Науель Арройо замкнув простріл із флангу, повернувши інтригу в матч. Проте сенсації не сталося — за вісім хвилин Мбаппе скористався передачею Орельєна Тчуамені та оформив дубль.\nЗдавалося б, це все, але Талавера дала про себе знати у компенсований час - Гонсало Ігнасіо Ді Ренсо сказав останнє слово, проте на підсумковий результат це не вплинуло, оскільки Андрій Лунін шедевральний сейвом наприкінці зустрічі зберіг перевагу \"вершкових\" на табло.\nПеремога 3:2 дозволила Реалу крокувати до 1/8 фіналу Кубка Іспанії, тоді як Талавера, попри виліт, залишила по собі дуже гідне враження грою проти одного з найсильніших клубів Європи.\nТалавера — Реал Мадрид* 2:3\nГоли: Арройо, 80, Ді ренсо, 90+3 — Мбаппе, 41 (пен.), 88, Фаррандо, 45+1 (аг)"
    },
    {
        "title": "Реал Мадрид вимагає повного аудиту фінансів Барселони у справі Негрейри",
        "image": "https://images.football.ua/i/news/630x373/570/570203.jpg",
        "text": "Реал Мадрид звернувся до слідчого судді з вимогою надати повний доступ до фінансової документації Барселони в межах розслідування справи Негрейри. Про це повідомляє Mundo Deportivo.\nЗа інформацією джерела, мадридці просять дозволити їм ознайомитися з аудитами, перевірками та судово-фінансовими звітами щодо діяльності Барселони в період з 2010 по 2021 роки.\nЙдеться, зокрема, про документи, підготовлені такими зовнішніми компаніями, як KPMG, PwC, Deloitte та Kroll, якщо вони стосуються платежів, які перебувають під слідством.\nОкрім цього, Реал Мадрид хоче отримати доступ до понад 600 документів, поданих Барселоною до суду в липні 2023 року, а також до матеріалів внутрішнього розслідування клубу — звітів, інтерв’ю та внутрішніх перевірок.\nМета мадридського клубу — з’ясувати характер, призначення та обґрунтування виплат, пов’язаних із колишнім арбітром Хосе Марією Енрікесом Негрейрою. Остаточне рішення щодо цього запиту має ухвалити суддя."
    },
    {
        "title": "Конте: Тепер усі говорять про Гойлунна та Мактомінея",
        "image": "https://images.football.ua/i/news/630x373/570/570113.jpg",
        "text": "Керманич Наполі Антоніо Конте прокоментував прогрес півзахисника Скотта Мактомінея та нападника Расмуса Гойлунна під своїм керівництвом. Італійський фахівець зауважив, що ці гравці не мали належної довіри у своєму попередньому клубі.\n\"Тепер усі говорять про Гойлунна та Мактомінея... Пам'ятаєте, вони не грали в Манчестер Юнайтед? Поставте собі кілька запитань... Я та мій персонал, очевидно, зробили щось правильно. На це має бути причина\", — цитує слова Конте інсайдер Фабріціо Романо.\nНагадаємо, що Наполі нещодавно виборов Суперкубок Італії, здолавши у фінальному протистоянні Болонью з рахунком 2:0 завдяки дублю Давіда Нереса. Свій наступний поєдинок у Серії А \"партенопейці\" проведуть 28 грудня проти Кремонезе."
    },
    {
        "title": "Наполі — володар Суперкубка Італії-2025",
        "image": "https://images.football.ua/i/news/630x373/570/570069.jpg",
        "text": "Гроші захопили футбольний світ уже достатньо давно, щоб із цим змиритись. А от великі гроші вже починають робити різницю, або спонукати до певно вибору на ту чи іншу користь. От як можна відмовити собі в тому, щоб на рівному місці отримати прибутки, які на внутрішньому ринку не вдасться зібрати навіть за найліпших умов? От й італійські футбольні можновладці свого часу не стали собі в цьому відмовляти, тож тепер ми спостерігаємо за проведенням Суперкубку цієї країни в Саудівській Аравії.\nЩе й додали \"формат чотирьох\", бо чому б і не додати? До компанії класичних чинного чемпіона та володаря Кубка додались ще й два найкращих колективи Серії A, але цього року Мілан та Інтер не склали конкуренції Наполі та Болоньї в півфіналах, тож до вирішальної гри за Суперкубок були допущені лише ті, хто й без того мав би там бути за стандартним визначенням цього змагання.\nІ вже в Ер-Ріяді пізнім вечором понеділка стало зрозуміло, що чинний чемпіон чи-то банально більше хоче отримати собі в колекцію цей трофей утретє в історії, чи-то просто грає значно краще за суперників, які ще кілька тижнів тому залишили команду Антоніо Конте ні з чим у чемпіонаті на власному полі. Проте цього разу колектив Вінченцо Італьяно від цього був максимально далеким.\nНаполі грав значно краще, тоді як тактику Болоньї ми так і не змогли зрозуміти. Невже хотіли дотягнути до серії пенальті й там щось вирішувати? Але ж суперники не дали. \"Партенопеї\" з першим своїм голом запрягали доволі довго, але зрештою Нерес таки поклав розкішний дальній удар із правого флангу в протилежний кут наприкінці першого тайму.\nА вже після перерви цю гру мали закривати Гойлунн та Ррахмані, якби не сейви воротаря Равальї, який був чи не єдиним у складі \"россоблу\", хто хоч якось демонстрував належний рівень протидії суперникам. І ще був один гольовий шанс у Фергюсона на початку другої половини, чи не єдиний реальний для його команди, але з кількох метрів головою вдалось пробити хіба що в габаритного Мілінкович-Савича на лінії воріт.\nІ майже одразу після цього Равалья помилився з передачею на лівий фланг оборони, подарувавши м’яч Нересу, який за мить потому перекидав м’яч над головою воротаря з гострого кута. На цьому в плані боротьби в цій грі все було завершено, бо Болонья з думками так і не зібралась, тож заради чого заповнили на половину трибуни домашнього стадіону Ан-Насра — теж не надто зрозуміло.\nНаполі — Болонья 2:0\nГоли: Нерес, 39, 57\n\nНаполі: Мілінкович-Савич — Ді Лоренцо Ррахмані, Жезус (Буонджорно, 84) — Політано, Лоботка, Мактоміней, Спінаццола (Гутьєррес, 68) — Нерес (Маццоккі, 78), Ельмас (Ланг, 68) — Гойлунн."
    },
    {
        "title": "Матч Серії А Мілан — Комо не відбудеться в Австралії — GdS",
        "image": "https://images.football.ua/i/news/630x373/570/570055.jpg",
        "text": "Матч чемпіонату Італії між Міланом та Комо не відбудеться в австралійському місті Перт. Про це повідомляє La Gazzetta dello Sport.\nЗа інформацією джерела, між сторонами тривали переговори, що в останні тижні були близькі до завершення, фактично зірвалися.\nЗазначається, Мілан і Серія A доклали максимум зусиль, щоб реалізувати цю ідею — матч розглядали як комерційний і стратегічний крок для популяризації італійського чемпіонату в Австралії. Однак умови, висунуті Азійською футбольною конфедерацією (AFC), яка мала приймати гру, не дозволили дійти остаточної згоди.\nМатч 24-го туру Серії А Мілан — Комо має відбутися 8 лютого."
    },
    {
        "title": "Наполі — Болонья. Анонс і прогноз на фінал Суперкубка Італії 22.12.2025",
        "image": "https://images.football.ua/i/news/630x373/570/570005.jpg",
        "text": "У фіналі Суперкубка Італії-2025/26, що проходить у Саудівській Аравії, Наполі протистоятиме Болоньї.\nПОНЕДІЛОК, 22 ГРУДНЯ, 21:00. АЛЬ-АВВАЛЬ ПАРК СТЕДІУМ, ЕР-РІЯД. ГОЛОВНИЙ АРБІТР — АНДРЕА КОЛОМБО. ПРЯМА ТРАНСЛЯЦІЯ НА MEGOGO\nУ 38-му в історії вирішальному поєдинку Суперкубка Італії на тлі успіхів у дуелях із міланськими грандами зустрінуться Наполі й Болонья. \"Россоблу\" на трофей претендують уперше, тоді як \"адзуррі\" здобували його двічі (1990, 2014) при трьох невдачах (2012, 2020, 2023). Клуб із Неаполя має намір перервати свою безгольову серію у фіналах турніру (два матчі).\n\nНаполі в четвер впорався з Міланом, уразивши ворота \"россонері\" спочатку в першому таймі, а потім і в другому. Команда Антоніо Конте умовно реабілітувалася за нещодавні виїзні поразки від Бенфіки (ЛЧ, 0:2) і Удінезе (Серія А, 0:1). Тепер неаполітанці спробують помститися \"россоблу\" за матч чемпіонату Італії в листопаді.\nТоді колектив Вінченцо Італьяно з рахунком 2:0 обіграв \"адзуррі\" на Стадіо Ренато Даль'Ара. І вдома й на виїзді з 2023 року Болонья завдала супернику з Неаполя двох поразок, тричі зігравши з ним унічию й тільки раз поступившись. Щоб дістатися фіналу клуб з однойменного міста досягнув успіху в дуелі з Інтером, після нічиєї в основний час (1:1) вибивши \"нерадзуррі\" з турніру за підсумками серії пенальті (3:2).\n\nЗа версією букмекерів фаворитами протистояння цілком очікувано є підопічні Конте. Так, на перемогу Наполі в основний час можна поставити з коефіцієнтом 2.15, тоді як потенційний успіх Болоньї оцінюється показником 3.78. Імовірність нічиєї представлена ​​коефіцієнтом 3.26. Здобуття трофея номінальними господарями поля оцінюється в 1.56, а гостями — в 2.44.\nНаполі: Мілінкович-Савич — Ді Лоренцо, Ррахмані, Ж. Жезус — Політано, Лоботка, Мактоміней, Спінаццола — Нерес, Гойлунн, Ельмас\nБолонья: Равалья — Гольм, Геггем, Лукумі, Лікоянніс — Побега, Фергюсон — Орсоліні, Одгор, Камб'ягі — Даллінга"
    },
    {
        "title": "Довбик не входить у плани Гасперіні — Рома шукає нового форварда",
        "image": "https://images.football.ua/i/news/630x373/569/569963.jpg",
        "text": "Нападник збірної України Артем Довбик може залишити Рому у зимове трансферне вікно. Про це повідомляє інсайдер Ніколо Скіра.\nЗа інформацією джерела, головний тренер \"вовків\" Джан П'єро Гасперіні більше не розраховує на 28-річного українця, який пропустив останні матчі через травму.\nТакож наголошується, що керівництво Роми вже працює над майбутнім трансфером українця, пропонуючи його послуги клубам із АПЛ.\nУ той же час спортивний директор \"вовків\" Фредерік Массара побічно підтвердив цю інформацію, заявивши наступне: \"Наша головна мета взимку — підписання нападника\".\nЦього сезону Довбик провів 14 матчів, у яких забив два м'ячі та віддав дві гольові передачі.\nПісля 16 турів Рома набрала 30 очок і посідає четверте місце у Серії А."
    },
    {
        "title": "Ювентус переміг Рому в центральному матчі туру Серії А",
        "image": "https://images.football.ua/i/news/630x373/569/569946.jpg",
        "text": "Поєдинок у Турині завершився з рахунком 2:1 на користь \"б’янконері\", які скоротили відставання від римлян до одного очка.\nПерший тайм пройшов у рівній боротьбі з моментами біля обох воріт. Рома кілька разів загрожувала ударами Дібали та Пеллегріні, але надійно діяв Мікеле Ді Грегоріо. Найгостріші епізоди Ювентуса були пов’язані з активністю Кенана Їлдиза та Лоїса Опенди. Саме їхня взаємодія принесла результат наприкінці тайму: після комбінації на лівому фланзі Франсіско Консейсан обіграв захисника та точно пробив у дальній кут, відкривши рахунок.\nПісля перерви Ювентус продовжив тиснути. Їлдиз влучив у стійку, а голкіпер Роми Майле Свілар кілька разів рятував команду після ударів Консейсан та Камб’язо. Однак другого голу уникнути не вдалося. Після подачі з флангу та сейву Свілара Вестон Маккенні першим опинився на добиванні, а Лоїс Опенда з близької відстані відправив м’яч у сітку, забивши свій дебютний гол у Серії А.\nРома зуміла скоротити відставання наприкінці матчу після стандарту, але на більше гостям не вистачило часу й сил. Ювентус упевнено довів гру до перемоги, попри тиск у компенсований час.\nЮвентус — Рома 2:1\nГоли: Консейсан, 44, Опенда, 70 -  Бальданці, 76\nЮвентус: Ді Грегоріо — Калулу, Бремер (Ругані, 61), Келлі — Маккенні, Локателлі, Тюрам, Камб'язо (Костич, 89) — Консейсан (Жегрова, 61), Їлдиз (Міретті, 89) — Опенда (Девід, 82)\nРома: Свілар — Манчіні, Жулковські, Ренш — Челік, Крістанте, Коне, Веслі — Суле (Бальданці, 56), Пеллегріні (Бейлі, 53) — Дібала (Фергюсон, 56)\nПопередження: Консейсан, Маккенні — Суле, Коне, Крістанте"
    },
    {
        "title": "Ювентус — Рома. Анонс і прогноз на матч Серії А 20.12.2025",
        "image": "https://images.football.ua/i/news/630x373/569/569638.jpg",
        "text": "У рамках 16-го туру італійської Серії А-2025/26 у Турині місцевий Ювентус прийматиме римську Рому.\n[*] — положення в турнірній таблиці\nСУБОТА, 20 ГРУДНЯ, 21:45. АЛЬЯНЦ СТЕДІУМ, ТУРИН. ГОЛОВНИЙ АРБІТР — СІМОНЕ СОЦЦА. ПРЯМА ТРАНСЛЯЦІЯ НА MEGOGO\nМинулої неділі Ювентус упорався з Болоньєю на виїзді (1:0), відібравши в неї п'яту сходинку турнірної таблиці чемпіонату. Тепер туринці повертаються на Альянц Стедіум, сподіваючись продовжити свою вражаючу безпрограшну серію в домашніх матчах усіх турнірів. \"Б'янконері\" не програвали в Турині з березня (10В, 5Н), у восьми поєдинках уникнувши пропущених голів.\n\nЛучано Спаллетті, який здобув три трофеї під час першого з двох своїх періодів на чолі сьогоднішнього суперника туринського гранда, столичному клубу не поступався з травня 2005 року (3В, 5Н). Багатий досвід спеціаліста може допомогти Ювентусу в скороченні відставання від топ-4 чемпіонату Італії незадовго до майбутніх п'яти поспіль дуелей із середняками та аутсайдерами турніру.\nРома ж минулого понеділка й сама святкувала мінімальну звитягу. У Римі підопічні Джан П'єро Гасперіні обіграли Комо (1:0), що дозволило зберегти між римським і туринським клубами різницю в чотири очки. Все ще найкращі в обороні серед учасників Серії А \"джаллороссі\" зазнали двох поразок із рахунком 0:1 у трьох своїх останніх виїзних поєдинках турніру й сьогодні ця ситуація цілком може повторитися.\n\nРимляни не перемагали на Альянц Стедіум із серпня 2020 року (3:1), загалом тільки раз обігравши туринців у наступних десяти матчах удома й на виїзді при п'яти нічиїх і чотирьох поразках. За версією букмекерів, більші шанси на успіх сьогодні має Ювентус, на перемогу якого можна поставити з коефіцієнтом 2.14. Потенційний успіх Роми оцінюється показником 4.30, а ймовірність нічиєї — 3.30. \nЮвентус: Ді Грегоріо — Калулу, Бремер, Келлі — Маккенні, Локателлі, Тюрам, Камб'язо — Консейсан, Їлдиз — Опенда\nРома: Свілар — Челік, Манчіні, Ермосо — Веслі, Крістанте, Коне, Ренш — Суле, Пеллегріні — Фергюсон"
    },
    {
        "title": "Рома хоче обміняти Довбика на Распадорі — журналіст",
        "image": "https://images.football.ua/i/news/630x373/570/570325.jpg",
        "text": "Римська Рома запропонувала мадридському Атлетіко обмінятися нападниками. Про це повідомляє журналіст Еміліо Хуарес.\nЗа інформацією джерела, мова йде про обмін українського форварда Артема Довбика на італійця Джакомо Распадорі.\nЗазначається, що керівництво «матрацників» поки не погодилося на такий варіант. Мадридці хочуть отримати гроші за свого нападника.\nЦього сезону Артем Довбик відіграв за Рому 14 матчів, забив два голи та віддав дві результативні передачі. В свою чергу, Джакомо Распадорі провів у складі Атлетіко також 14 поєдинків, відзначившись двома голами та трьома асистами."
    },
    {
        "title": "Дембеле визнаний найкращим спортсменом Франції у 2025 році",
        "image": "https://images.football.ua/i/news/630x373/570/570296.jpg",
        "text": "Нападника ПСЖ Усмана Дембеле було визнано найкращим спортсменом Франції за підсумками 2025 року за версією авторитетного видання L'Équipe.\nУ боротьбі за нагороду 28-річний француз набрав 803 очки, що дозволило йому випередити плавця Леона Маршана (661) та представника парусного спорту Чарлі Даліна (380).\nТакож додамо, що до топ-10 спортсменів року увійшов ще один футболіст і він також представляє ПСЖ — це форвард Дезіре Дуе, який набрав 71 очко та зайняв дев'яте місце.\nЦього сезону Дембеле провів 18 матчів, у яких забив шість голів та віддав п'ять асистів. Також він отримав Золотий м'яч. На рахунку Дуе 19 зустрічей, шість голів та чотири гольові передачі."
    },
    {
        "title": "Цікава умова ПСЖ може зірвати продовження контракту з Усманом Дембеле",
        "image": "https://images.football.ua/i/news/630x373/570/570204.jpg",
        "text": "Парі Сен-Жермен розпочав переговори щодо продовження контракту з Усманом Дембеле, попри те що чинна угода француза діє до червня 2028 року. Втім, як повідомляє Le Parisien, перемовини можуть зайти в глухий кут через нову фінансову політику клубу.\nЗа інформацією джерела, керівництво ПСЖ на чолі з Нассером Аль-Хелаїфі висуває гравцям, які ведуть переговори про нові контракти, спільну умову: нижча базова зарплата з компенсацією у вигляді підвищених бонусів за індивідуальні та командні досягнення.\nТакий підхід уже застосовується у переговорах з Вілліаном Пачо та Ібраїмом Мбає й є частиною стратегії зі стабілізації фінансів клубу.\nЦя модель не надто влаштовує володаря Золотого м'яча-2025 Дембеле, який має схильність до травм і побоюється втрати доходів у разі проблем зі здоров’ям. За даними Le Parisien, саме цей фактор може стати принциповою розбіжністю сторін, здатною зірвати домовленість.\nЖурналісти проводять паралелі з ситуацією воротаря Джанлуїджі Доннарумми, який не прийняв подібні умови та влітку залишив ПСЖ, перейшовши до Манчестер Сіті."
    },
    {
        "title": "Цітаішвілі зацікавив Ліон, Лілль, Лаціо та Вільярреал",
        "image": "https://images.football.ua/i/news/630x373/570/570200.jpg",
        "text": "Вінгер Меца Георгі Цітаішвілі, права на якого все ще належать київському Динамо, привернув увагу низки клубів Ліги 1 та європейських чемпіонатів завдяки яскравим виступам у поточному сезоні. Про це повідомляє FootMercato.\n25-річний футболіст, який виступає за французький клуб на правах оренди, перебуває у центрі трансферної уваги на тлі своєї контрактної ситуації. 30 червня 2026 року завершаться як орендна угода з французьким клубом, так і контракт гравця з київським Динамо, після чого він стане вільним агентом.\nЗа інформацією джерела, інтерес до грузинського вінгера проявляють Ліон та Лілль, а також італійський Лаціо. Окрему зацікавленість виявляє Вільярреал, де виступає співвітчизник Цітаішвілі Жорж Мікаутадзе, який нібито переконує керівництво іспанського клубу запросити партнера по збірній.\nУ поточному сезоні Георгі Цітаішвілі провів 16 матчів у Лізі 1, у яких забив 2 голи та віддав 1 результативну передачу. Його впевнена гра, зокрема у матчі проти ПСЖ, в якому він забив гол, лише посилила інтерес до футболіста напередодні відкриття трансферного ринку."
    },
    {
        "title": "Арсенал та німецькі гранди полюють на юного таланта Марселя",
        "image": "https://images.football.ua/i/news/630x373/570/570166.jpg",
        "text": "Півзахисник Марселя Дерріл Бакола має неабиякий попит на трансферному ринку. Про це повідомляють журналісти видання Footmercato.\nЗгідно з інформацією джерела, у послугах перспективного французького хавбека серйозно зацікавлені лондонський Арсенал, а також представники німецької Бундесліги — Штутгарт і дортмундська Боруссія. Чинна трудова угода футболіста з провансальським клубом розрахована до середини 2027 року.\nУ поточному сезоні-2025/26 Бакола вже встиг взяти участь у семи поєдинках чемпіонату Франції. Окрім цього, юний півзахисник яскраво проявив себе у матчі загального етапу Ліги чемпіонів проти Ньюкаслу (2:1), де записав на свій рахунок результативну передачу. \nРаніше повідомлялося, що Айдара перейшов з Лейпцига у Ланс."
    },
    {
        "title": "Айдара перейшов з Лейпцига у Ланс",
        "image": "https://images.football.ua/i/news/630x373/570/570156.jpg",
        "text": "Ланс на своєму офіційному сайті оголосив про підписання контракту з центральним півзахисником Лейпцига Амаду Айдарою.\nУгода з 27-річним малійцем розрахована до 2029 року.\nЗа інформацією інсайдера Фабріціо Романо, сума трансферу склала близько трьох мільйонів євро плюс бонусні виплати.\nАйдара приєднатися до нової команди після виступів на Кубку африканських націй.\nНинішнього сезону Амаду на полі не з'являвся.\nПісля 16 турів Ланс лідирує у французькій Лізі 1, випереджаючи ПСЖ на одне очко."
    },
    {
        "title": "Офіційно: Ендрік — гравець Ліона",
        "image": "https://images.football.ua/i/news/630x373/570/570133.jpg",
        "text": "Один із найперспективніших молодих талантів світового футболу, бразилець Ендрік, офіційно став гравцем Ліона.\nПро підписання контракту з 19-річним нападником прес-служба ткачів повідомила після успішного завершення переговорів із мадридським Реалом.\nУгода розрахована на правах оренди до завершення поточного сезону. Мадридський клуб погодився відпустити гравця, щоб той отримав необхідну кількість ігрового часу, якої йому бракувало на Сантьяго Бернабеу через надвисоку конкуренцію в атаці.\nЛіон заплатить Реалу фіксовану суму в розмірі 1 мільйона євро.Клуби домовилися про розподіл фінансового навантаження — французька сторона покриватиме 50% заробітної плати бразильця. У новій команді Ендрік виступатиме під престижним 9-м номером.\nУ нього сезоні за мадридський Реал, Ендрік зіграв 3 матча у всіх турнірах, результативними діями не відзначався."
    },
    {
        "title": "ПСЖ може запропонувати Енріке підписати довічний контракт — AS",
        "image": "https://images.football.ua/i/news/630x373/570/570053.jpg",
        "text": "ПСЖ розглядає можливість запропонувати головному тренеру команди Луїсу Енріке довічний контракт. Про це повідомляє іспанське видання AS.\nЗа інформацією джерела, керівництво французького клубу вважає іспанського фахівця ідеальним тренером для паризького проєкту.\nЗазначається, що переговори між сторонами поки не ведуться, але вони мають розпочатися найближчим часом.\nЗазгачимо, що ПСЖ під керівництвом Луїса Енріке виграло шість трофеїв за 2025 рік."
    },
    {
        "title": "Пішов з життя колишній тренер Марселя, який перемагав Шахтар",
        "image": "https://images.football.ua/i/news/630x373/570/570322.jpg",
        "text": "У віці 72 років пішов з життя колишній головний тренер Монпельє та Марселя Жан-Луї Гассе. Про це повідомляє офіційний сайт «олімпійців»."
    },
    {
        "title": "У битві двох Боруссій вирішальний гол забив Баєр",
        "image": "https://images.football.ua/i/news/630x373/569/569883.jpg",
        "text": "У першому поєдинку 15-го туру німецької Бундесліги Боруссія Дортмунд на своєму полі переграла Боруссію Менхенгладбах з рахунком 2:0. Команда Ніко Ковача продовжила серію впевнених виступів у чемпіонаті, контролюючи хід гри майже протягом усього матчу.\nГосподарі швидко захопили ініціативу й відкрили рахунок уже на 10-й хвилині. Юліан Брандт замкнув точну подачу Нікласа Зюле з правого флангу, ефектно пробивши з льоту. Після цього дортмундці не знижували темпу, створювали моменти та кілька разів були близькі до другого гола, але на перерву команди пішли за мінімальної переваги господарів.\nПісля відпочинку Менхенгладбах намагався активізуватися, однак Боруссія Дортмунд надійно діяла в обороні й не дозволяла супернику створити справжню загрозу. Остаточно долю зустрічі було вирішено вже в компенсований час — на 90+7-й хвилині Максиміліан Баєр, який вийшов на заміну, реалізував передачу Фабіу Сілви та зняв усі питання щодо переможця.\nЗавдяки цій перемозі Боруссія Дортмунд зміцнила свої позиції у верхній частині турнірної таблиці, тоді як Боруссія Менхенгладбах перервала серію виїзних успіхів і залишилася без очок у принциповому дербі."
    },
    {
        "title": "Мусіала вже тренується з основою Баварії",
        "image": "https://images.football.ua/i/news/630x373/569/569655.jpg",
        "text": "Травмований Джамал Мусіала все ближче до відновлення. Як пише пресслужба Баварії, німецький атакувальний півзахисник взяв участь у тренуванні з основним складом клубу.\nНагадаємо, що футболіст досі не грав у новому сезоні, оскільки влітку на Клубному чемпіонаті світу він зламав малогомілкову кістку та вивихнув щиколотку.\nЩоправда, тренування Мусіали з основою тривало недовго. Разом із партнерами по команді він провів розминку, зробив кілька вправ, а після знову повернувся до індивідуального відновлення. За підсумком 14 турів Баварія з відривом у дев'ять очок від другого місця лідирує в Бундеслізі. \nРаніше повідомлялося, що Ноєр пропустить залишок року через травму."
    },
    {
        "title": "РБ Лейпциг відкрив тур Бундесліги поразкою від Уніона Берлін",
        "image": "https://images.football.ua/i/news/630x373/569/569418.jpg",
        "text": "Уніон Берлін у рідних стінах переграв РБ Лейпциг у стартовому матчі 14-го туру Бундесліги, продемонструвавши максимально ефективний футбол у другому таймі. Попри те, що команда Оле Вернера більше контролювала м’яч, саме берлінці були гострішими та краще реалізували свої моменти.\nПісля рівного та жорсткого першого тайму гра «спалахнула» після перерви. На 57-й хвилині Олівер Берк відкрив рахунок красивим ударом у верхній кут. Лейпциг відповів майже одразу — свіжий Гоміс забив через дві хвилини після виходу на поле.\nАле Уніон не зупинився. На 64-й хвилині Анса замкнув подачу Тріммеля та знову вивів господарів уперед. Лейпциг тиснув, але пробити впевнену оборону берлінців більше не зміг. А в компенсований час Скарке поставив крапку — 3:1.\nЦя перемога стала для Уніона п’ятою в сезоні та дозволила відірватися від зони вильоту. Лейпциг же знову не зумів підтвердити свій статус фаворита на виїзді.\nУніон Берлін — РБ Лейпциг 3:1\nГоли: Берк, 57, Анса, 64, Скарке, 90+3 -  Гоміс, 60"
    },
    {
        "title": "Олісе — найкращий гравець Бундесліги у листопаді",
        "image": "https://images.football.ua/i/news/630x373/569/569367.jpg",
        "text": "Вінгера мюнхенської Баварії Майкла Олісе визнано найкращим гравцем німецької Бундесліги за підсумками листопада. Про це повідомляє прес-служба ліги.\nУ боротьбі за нагороду 24-річний француз випередив Деніза Ундава (Штутгарт), Яна Діоманде (РБ Лейпциг), Ваутера Бюргера (Гоффенгайм), Ібрагіма Мазу (Баєр) та Данільо Доехі (Уніон).\nМинулого місяця Олісе провів п'ять поєдинків у чемпіонаті Німеччини, в яких забив два м'ячі та віддав п'ять гольових передач.\nНинішнього сезону Майкл відіграв 28 матчів у всіх турнірах, у яких забив 12 голів та віддав 16 асистів.\nПісля 13 турів Баварія лідирує у Бундеслізі, випереджаючи Лейпциг на вісім очок. Свій наступний матч команда Венсана Компані проведе проти Майнца — гра запланована на 14 грудня."
    },
    {
        "title": "Баварія готова продати Бої в АПЛ",
        "image": "https://images.football.ua/i/news/630x373/568/568762.jpg",
        "text": "Баварія може розлучитися з французьким захисником Сашою Бої вже в зимове трансферне вікно. Про це інформує видання Bild.\nМюнхенці готові відпустити 25-річного француза, якщо отримають пропозицію у розмірі не менше 15 мільйонів євро. Захисник привернув увагу Крістал Пелес, проте англійський клуб хоче взяти гравця в оренду, а не купувати відразу.\nСаша Бої став гравцем Баварії у 2024 році. У поточному сезоні він зіграв у 14 матчах у всіх турнірах і записав на свій рахунок одну результативну передачу. Його чинний трудовий договір розрахований до кінця сезону-2027/28. \nРаніше повідомлялося, що Бенфіка зацікавлена у трансфері захисника Баварії."
    },
    {
        "title": "Кубок Німеччини: Боруссія Дортмунд вилетіла від Баєра Леверкузен, РБ Лейпциг пройшов далі ",
        "image": "https://images.football.ua/i/news/630x373/568/568732.jpg",
        "text": "У рамках головної вивіски 1/8 фіналу Кубка Німеччини між собою зустрілися два гранди німецького футболу: дортмундська Боруссія приймала на своєму полі леверкузенський Баєр.\nПереможця цього протистояння визначив єдиний гол Мази, який і вивів \"фармацевтів\" до наступного раунду турніру.\nУ паралельній зустрічі РБ Лейпциг впорався з головним аутсайдером другого дивізіону — \"бики\" здобули перемогу над Магдебургом з рахунком 3:1, а головним героєм зустрічі став Баумгартнер, який оформив дубль.\n*РБ Лейпциг — Магдебург 3:1\nГоли: Нуса, 19, Баумгартнер, 29, 54 — Гнака, 11 (пен.)"
    },
    {
        "title": "Вагнер залишив посаду тренера Аугсбурга",
        "image": "https://images.football.ua/i/news/630x373/568/568681.jpg",
        "text": "Футбольний клуб Аугсбург офіційно повідомив про звільнення 38-річного фахівця Сандро Вагнера з посади головного тренера. Про це інформує пресслужба німецького клубу.\nСпівпрацю між сторонами було припинено за обопільною згодою. Вагнер очолював команду з літа 2025 року.\nПісля 12 проведених турів чемпіонату Німеччини Аугсбург набрав лише десять балів і розташовується на 14-й позиції в турнірній таблиці.\nНаступний поєдинок у рамках німецької Бундесліги команда проведе на домашньому стадіоні проти леверкузенського Баєра в суботу, 6 грудня."
    },
    {
        "title": "Баєр у гостях обіграв Лейпциг",
        "image": "https://images.football.ua/i/news/630x373/569/569940.jpg",
        "text": "Леверкузенський Баєр у матчі 15 туру німецької Бундесліги в гостях обіграв Лейпциг із рахунком 3:1.\n\"Бики\" відкрили рахунок на 35 хвилині зусиллями Ксавера Шлагера, проте ще до перерви \"аптекарі\" не лише зрівняли цифри на табло, а й вийшли вперед — авторами голів стали Мартен Тер'є та Патрік Шик.\nОстаточну крапку в матчі поставив Монтрелл Калбрет із голом на сьомій компенсованій хвилині до другого тайму.\nПісля 15 турів Баєр та Лейпциг набрали по 29 очок і займають третє та четверте місця відповідно.\nРБ Лейпциг — Баєр Леверкузен 1:3\nГоли: Шлагер, 35 -  Тер'є, 40, Шик, 44, Калбрет, 90+7.\nРБ Лейпциг: Гулачі — Неделькович (Баку, 70), Орбан, Люкеба, Раум — Баумгартнер, Зайвальд (Бітшіабу, 89), Шлагер — Гардер, Кардосо (Максимович, 70), Гоміс (Вернер, 79).\nБаєр Леверкузен: Флеккен — Андріх, Баде, Белосян — Артур (Васкес, 83), Гарсія, Тілльман, Телла (Кофане, 77) — Тер'є (Тап, 77), Гофманн (Фернандес, 57) — Шик (Калбрет, 77).\nПопередження: Люкеба — Артур, Тап."
    }
]