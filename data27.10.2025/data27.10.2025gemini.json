[
    {
        "title": "Астон Вілла — Манчестер Сіті. Анонс і прогноз на матч АПЛ 26.10.2025",
        "image": "https://images.football.ua/i/news/630x373/566/566074.jpg",
        "text": "У недільному матчі дев’ятого туру АПЛ зустрінуться дві команди, що перебувають у хорошій формі. Астон Вілла та Манчестер Сіті мають шанс здобути четверту поспіль перемогу в чемпіонаті, тож на Вілла Парк очікується видовищне протистояння. Для обох — це можливість утвердити своє місце серед фаворитів сезону, особливо на тлі осічок прямих конкурентів.\nНЕДІЛЯ, 26 ЖОВТНЯ, 16:00 ▪️ ВІЛЛА ПАРК, БІРМІНГЕМ ▪️ ГОЛОВНИЙ АРБІТР — МАЙКЛ ОЛІВЕР ▪️ ПРЯМА ТРАНСЛЯЦІЯ НА SETANTA SPORTS\nПідопічні Унаї Емері, попри прикру поразку в Лізі Європи від нідерландського Гоу Ехед Іглс (1:2), яку можна сприймати як \"жертву\" на тлі сьогоднішньої зустрічі, демонструють солідний рівень у внутрішній першості. У Прем’єр-лізі \"леви\" перемогли Фулгем, Бернлі та Тоттенгем, і тепер можуть зрівнятись із історичним рекордом 1936 року, коли Престон після п’яти безвиграшних стартових матчів оформив серію з чотирьох поспіль перемог. На своєму полі бірмінгемці почуваються особливо впевнено — саме тут вони вже двічі поспіль перемагали Сіті.\n\nКоманда Емері піднялася у верхню частину таблиці та знову претендує на місце у єврокубковій зоні. До зустрічі з чемпіонами Англії господарі підходять без серйозних кадрових втрат: Дінь повертається після короткої перерви, а Макгінн, Камара та Роджерс знову готові вийти з перших хвилин. Втім, Юрі Тілеманс і надалі залишається поза грою через травму литки.\nМанчестер Сіті, у свою чергу, набирає ходу після осінніх \"гойдалок\". Підопічні Пепа Гвардіоли впевнено перемогли Вільярреал у Лізі чемпіонів (2:0) та Евертон у чемпіонаті, знову показавши свій звичний тотальний контроль. Головний герой — звісно, Ерлінг Голанд, який забиває вже дев’ять матчів поспіль і має у своєму активі 11 із 17 голів команди в АПЛ.\n\n\"Містяни\" у цілому перебувають у відмінній формі — дев’ять матчів без поразок у всіх турнірах, із трьома \"сухими\" перемогами поспіль. З початку квітня Сіті набрав більше очок, ніж будь-хто в лізі, а 12 \"сухих\" матчів з лютого — найкращий показник у чемпіонаті. Попри відсутність Родрі та можливі проблеми у Ніко Гонсалеса, Гвардіола має широкий вибір гравців, а форма Фодена, Доку та Бернарду лише додає впевненості напередодні сьогоднішньої гри.\nЗа версією букмекерів, сьогодні більше шансів на успіх мають підопічні Пепа Гвардіоли. Так, на перемогу Ман Сіті в основний час пропонується коефіцієнт 1.77, тоді як потенційний успіх Астон Вілли оцінюється показником 4.35. Ймовірність нічийного результату представлена ​​коефіцієнтом 4.05. \nАСТОН ВІЛЛА : Мартінес — Кеш, Конса, Пау Торрес, Дінь — Камара, Онана — Мален, Роджерс, Макгінн — Воткінс\nМАНЧЕСТЕР СІТІ : Доннарумма — Нунеш, Стоунз, Діаш, Гвардіол — Ніко — Шеркі, Фоден, Рейндерс, Доку — Голанд"
    },
    {
        "title": "Брентфорд — Ліверпуль. Анонс і прогноз на матч АПЛ 25.10.2025",
        "image": "https://images.football.ua/i/news/630x373/566/566009.jpg",
        "text": "Після яскравої єврокубкової перемоги Ліверпуль вирушає до західного Лондона, щоб відновити чемпіонську ходу в Прем’єр-лізі. Їхній суперник — непередбачуваний Брентфорд, який звик створювати проблеми навіть грандам і цього сезону вже не раз доводив, що може бити фаворитів.\nСУБОТА, 25 ЖОВТНЯ, 22:00 ▪️ БРЕНТФОРД КОММ’ЮНІТІ СТЕДІУМ, ЛОНДОН ▪️ ГОЛОВНИЙ АРБІТР — САЙМОН ГУПЕР ▪️ ПРЯМА ТРАНСЛЯЦІЯ — SETANTA SPORTS\nКоманда Кіта Ендрюса поступово набуває впевненості: минулого туру \"бджоли\" здобули першу виїзну перемогу сезону, обігравши Вест Гем 2:0, а Ігор Тьяго продовжує феєрити — п’ять голів у восьми турах і все більша увага з боку топклубів. У центрі поля блискуче діє українець Єгор Ярмолюк, який став важливою ланкою системи Ендрюса — його універсальність дозволяє Брентфорду гнучко перебудовуватись між схемами. Додаткову емоцію матчу додасть зустріч із Джорданом Гендерсоном, колишнім капітаном Ліверпуля, який тепер веде гру \"бджіл\" у серці півзахисту.\n\nУтім, домашні результати Брентфорда залишаються нестабільними: лише три перемоги у 16 зустрічах 2025 року, проте дві з них — уже цього сезону, включно зі звитягою проти Манчестер Юнайтед (3:1). Тому на Комм’юніті Стедіум на господарів очікує гаряча підтримка. Тим більше, що Брентфорд прагне перервати неприємну серію з п’яти поразок поспіль від Ліверпуля, загальний рахунок яких — 1:12.\nПісля трьох поразок у Прем’єр-лізі поспіль Арне Слот опинився під тиском. Його команда втратила лідерські позиції, опустившись на третє місце, а оборона пропустила вже 18 м’ячів у 13 матчах усіх турнірів. Проте в середині тижня \"червоні\" зняли частину напруги, розгромивши Айнтрахт (5:1) у Лізі чемпіонів. Забивали всі — ван Дейк, Конате, Гакпо, Собослаї та новачок Екітіке. Саме він, імовірно, знову очолить атаку в Лондоні.\n\nПопри вибухову атаку, проблеми залишаються: Мохамед Салах не забиває з гри вже сім турів, а Конате часто помиляється в позиційній грі. Водночас Арне Слот знову сподівається на креативність Собослаї та стабільність Мак Аллістера, які мають взяти на себе керування темпом гри. Цікаво буде подивитися й на повернення Салаха в основу — чи зможе він зламати свою серію на полі команди, яку ще жоден гранд не обігрує без труднощів.\nЗа версією букмекерів, сьогодні більше шансів на успіх мають підопічні Арне Слота. Так, на перемогу Ліверпуля в основний час пропонується коефіцієнт 1.86, тоді як потенційний успіх Брентфорда оцінюється показником 4.15. Ймовірність нічийного результату представлена ​​коефіцієнтом 4.40. \nБРЕНТФОРД : Келлегер — Коллінз, ван ден Берг, Піннок — Кайоде, Гендерсон, Ярмолюк, Льюїс-Поттер — Дамсгор, Шаде, Ігор Тьяго\nЛІВЕРПУЛЬ : Мамардашвілі — Бредлі, Конате, ван Дейк, Керкез — Гравенберх, Мак Аллістер — Салах, Собослаї, Гакпо — Екітіке"
    },
    {
        "title": "Челсі — Сандерленд. Анонс і прогноз на матч АПЛ 25.10.2025",
        "image": "https://images.football.ua/i/news/630x373/566/566005.jpg",
        "text": "На Стемфорд Брідж повертається суперництво, якого англійська Прем’єр-ліга не бачила вже понад сім років: Челсі приймає Сандерленд. Команда Енцо Марески підходить до гри в чудовій формі, прагнучи закріпитися у топ-четвірці, тоді як новачки елітного дивізіону з півночі Англії вже встигли здивувати своїм рівнем зрілості й амбіціями.\nСУБОТА, 25 ЖОВТНЯ, 17:00 ▪️ СТЕМФОРД БРІДЖ, ЛОНДОН ▪️ ГОЛОВНИЙ АРБІТР — ЕНДРЮ МЕДЛІ ▪️ ПРЯМА ТРАНСЛЯЦІЯ — SETANTA SPORTS\nПісля невдалого вересневого відрізку, коли лондонці поступилися Брайтону, Манчестер Юнайтед і Баварії, \"сині\" знову набрали хід. Серія з чотирьох перемог поспіль у всіх турнірах — найкраща відповідь на сумніви. Перемоги над Бенфікою (1:0), Ліверпулем (2:1), Ноттінгемом (3:0) та ефектна розгромна звитяга над Аяксом (5:1) у Лізі чемпіонів довели: Мареска вже наклав свій стиль на команду.\n\nЧелсі нині демонструє футбол швидкий, молодий і безстрашний. У матчі з Аяксом одразу десять гравців віком до 21 року вийшли на поле — рекорд клубу. Серед них — Естеван, Гарначо, Гію, Тайрік Джордж. У Прем’єр-лізі \"пенсіонери\" мають наймолодший середній склад сезону — лише 24 роки. Повернення Ріса Джеймса додасть стабільності в обороні, а Жуан Педро, Нету й Естеван можуть забезпечити вибухову гру попереду. Удома Челсі зазнав поразки лише одного разу за весь 2025 рік, тож Лондон — їхня справжня фортеця.\nПовернення \"чорних котів\" до Прем’єр-ліги після восьмирічної паузи стало одкровенням сезону. Команда Режіса Ле Бріса не лише виживає, а й змагається — сьоме місце після восьми турів і 14 очок на старті є їхнім найкращим результатом із часів сезону-1999/00. Перемога над Вулвз (2:0) минулого туру показала, що Сандерленд здатен швидко оговтатися після поразки від МЮ.\n\nУ грі команди відчувається система: Граніт Джака стабілізує центр поля, Мукіеле та Баллард цементують оборону, а Рейнілду повернувся після дискваліфікації. Ле Фе і Ісідор додають швидкості попереду. Сандерленд не програє на виїзді в Лондоні вже 13 матчів поспіль, і це найкраща серія в історії клубу. Водночас проти Челсі історія для них не така прихильна — лише три перемоги у 26 останніх зустрічах.\nЗа версією букмекерів, сьогодні більше шансів на успіх мають підопічні Енцо Марески. Так, на перемогу Челсі в основний час пропонується коефіцієнт 1.47, тоді як потенційний успіх Сандерленда оцінюється показником 7.65. Ймовірність нічийного результату представлена ​​коефіцієнтом 4.85. \nЧЕЛСІ : Санчес — Джеймс, Тосін, Чалоба, Кукурелья — Кайседо, Енцо — Нету, Естеван, Гарначо — Жуан Педро\nСАНДЕРЛЕНД : Руфс — Г'юм, Мукіеле, Баллард, Рейнілду — Рігг, Джака, Садікі — Талбі, Ісідор, Ле Фе"
    },
    {
        "title": "Карсон оголосив про завершення кар’єри",
        "image": "https://images.football.ua/i/news/630x373/565/565934.jpg",
        "text": "Колишній воротар Манчестер Сіті Скотт Карсон вирішив завершити ігрову кар'єру. Про це 40-річний англієць повідомив в Instagram.\n\"Після неймовірної подорожі настав час повісити рукавички на цвях. Футбол дав мені все — спогади, дружбу та моменти, які я ніколи не забуду. Дякую кожному партнеру по команді, тренеру, уболівальнику та клубу, які були частиною мого шляху. Це була честь\", — написав Карсон.\nПубликация от Scott Carson (@scottpcarson33)\n \nОстанні шість сезонів Карсон був у складі Манчестер Сіті, де відіграв лише два матчі, але виграв велику кількість трофеїв — чотири чемпіонства в АПЛ і один Суперкубок Англії, перемоги в Лізі чемпіонів, Кубку англійської ліги, Суперкубку УЄФА та Клубному чемпіонаті світу.\nТакож Скотт виступав за Дербі, Вест Бромвіч, Бурсаспор, Віган, Чарльтон, Астон Віллу, Ліверпуль, Шефілд Венсдей та Лідс. На його рахунку 522 матчі, з яких 153 на нуль при 661 пропущеному м'ячі.\nРазом із Ліверпулем Карсон ставав переможцем Ліги чемпіонів, володарем Суперкубку УЄФА та Кубка Англії.\nТакож Карсон провів чотири матчі у складі збірної Англії, з яких два на нуль при чотирьох пропущених м'ячах."
    },
    {
        "title": "Шон Дайч очолив Ноттінгем Форест",
        "image": "https://images.football.ua/i/news/630x373/565/565745.jpg",
        "text": "Колишній наставник Евертона Шон Дайч призначений головним тренером Ноттінгем Форест, повідомила прес-служба \"лісовиків\". Сторони уклали трудовий договір до літа 2027 року.\nДайч замінив Анге Постекоглу, звільненого після розгромної поразки від Челсі у восьмому турі АПЛ. 54-річний англієць став уже третім тренером \"лісовиків\" від початку сезону.\nПісля восьми турів Ноттінгем Форест перебуває в зоні вильоту, посідаючи 18-те місце з п’ятьма очками. Наступний матч в АПЛ — проти Борнмута 26 жовтня о 17:00 за київським часом. \nРаніше повідомлялося, що Ноттінгем Форест встановив унікальний рекорд АПЛ."
    },
    {
        "title": "Брентфорд із Ярмолюком переграв у дербі Вест Гем",
        "image": "https://images.football.ua/i/news/630x373/565/565726.jpg",
        "text": "У матчі восьмого туру чемпіонату Англії Брентфорд на виїзді обіграв Вест Гем з рахунком 2:0.\nОдним із героїв першого тайму став українець Єгор Ярмолюк, який на 43-й хвилині віддав чудову передачу на Шаде, а той асистував Ігору Тьяго. Нападник пробив точно, і м’яч, зачепивши руку Ареола, опинився у сітці.\nУ компенсований час другого тайму команда Кіта Ендрюса закріпила перевагу — Єнсен красиво пробив під перекладину після пасу Льюїса-Поттера. \"Бджоли\" записали до свого активу три очки, а ось справи \"молотобійців\" досі доволі кепські."
    },
    {
        "title": "Від Юльманна до Беллінгема: Аморім узгодив п'ять кандидатур на підсилення центру півзахисту МЮ — TEAMtalk",
        "image": "https://images.football.ua/i/news/630x373/565/565719.jpg",
        "text": "Манчестер Юнайтед у зимове трансферне вікно планує здійснити трансфер на підсилення центру півзахисту. \nГоловний тренер \"червоних дияволів\" Рубен Аморім, відомий своїм динамічним стилем зі ставкою на високий пресинг, розглядає середню лінію як ключову зону для посилення команди, яка прагне повернути собі статус серед еліти АПЛ.\nЯк повідомляє TEAMtalk, головним пріоритетом є 26-річний данський півзахисник Спортінга Мортен Юльманн — футболіст, якого Аморім “абсолютно обожнює” ще з часів роботи в Лісабоні. Манчестер Юнайтед сподівається придбати його приблизно за 50 млн фунтів стерлінгів, попри те, що сума викупу становить 70 млн.\nОкрім Юльманна, у шортлисті манчестерського клубу ще четверо кандидатів:\n▪️Адам Вортон із Крістал Пелес — 21-річний англієць, якого порівнюють із Декланом Райсом;\n▪️Карлос Балеба з Брайтона — 21-річний камерунський хавбек, трансфер якого оцінюється майже у 100 млн фунтів стерлінгів;\n▪️Джоб Беллінгем із Боруссії Дортмунд — 20-річний англієць може повернутися до Англії в оренду, щоб отримати більше ігрового часу перед ЧС-2026;\n▪️Віктор Фрогольдт із Порту — 19-річний данець, який вражає у Лізі чемпіонів і перебуває під пильною увагою скаутів.\nАморім прагне сформувати центр поля, який поєднуватиме фізичну міць, інтелект і креативність. Утім, обмеження фінансового фейр-плей та завищені ціни на гравців у січні можуть ускладнити реалізацію амбітних планів Манчестер Юнайтед."
    },
    {
        "title": "Евертон — Тоттенгем. Анонс і прогноз на матч АПЛ 26.10.2025",
        "image": "https://images.football.ua/i/news/630x373/566/566076.jpg",
        "text": "У дев’ятому турі АПЛ на Гілл Дікінсон Стедіум зустрінуться команди, для яких кожне очко має особливу вагу. Евертон Давіда Мойєса спробує продовжити безпрограшну домашню серію на новій арені, тоді як Тоттенгем Томаса Франка прагне вийти з непростої смуги результатів і втримати статус однієї з найкращих виїзних команд чемпіонату.\nНЕДІЛЯ, 26 ЖОВТНЯ, 18:30 ▪️ ГІЛЛ ДІКІНСОН СТЕДІУМ, ЛІВЕРПУЛЬ ▪️ ГОЛОВНИЙ АРБІТР — КРЕЙГ ПОУСОН▪️ ПРЯМА ТРАНСЛЯЦІЯ НА SETANTA SPORTS\nПід керівництвом Девіда Моєса Евертон виглядає міцним і згуртованим колективом, особливо вдома. На Гілл Дікінсон Стедіум \"іриски\" досі не зазнали жодної поразки, набравши вісім очок у чотирьох турах. Ця домашня могутність дає їм тверду опору в сезоні, незважаючи на недавню виїзну поразку від Манчестер Сіті. Команда йде у середині таблиці, але відставання від зони єврокубків мінімальне. Для українського глядача цей матч цікавий, перш за все, участю Віталія Миколенка. Лівий захисник є стабільним гравцем основного складу, його енергійність та надійність у обороні роблять його ключовим елементом захисної лінії \"ірисок\".\n\nОкрім цього, напередодні матчу Евертон отримав величезний буст: після відсутності в матчі з \"містянами\" через умови оренди до заявки повертається творчий лідер атаки Джек Гріліш. Його повернення має значно посилити креативний потенціал команди. Однак, не обійшлося без втрат: центральний захисник Брентвейт перенесе операцію на підколінному сухожиллі і вибуде на тривалий термін, що є серйозним ударом по обороні.\nТомас Франк і його Тоттенгем переживають непростий період. Лише одна перемога в останніх п'яти матчах у всіх турнірах та поразка вдома від Астон Вілли викликали хвилю критики на адресу команди. Ситуацію ускладнює справжня епідемія травм: на лікарняному розташовані дев'ять гравців, включаючи ключових захисників Крістіана Ромеро та Дестіні Удогі, а також лінію атаки. Це серйозно обмежує тренера у виборі та ламає взаємодію в команді.\n\nПроте, є в команді і світлий промінь – дивовижна виїзна форма. Тоттенгем – єдина команда в Прем'єр-лізі, що досі не програла на чужому полі, набравши 10 очок з 12 можливих. Їхня остання нічия 0:0 з Монако в Лізі Чемпіонів стала можливою завдяки блискучій грі воротаря Вікаріо. Саме на цю виїзну стійкість і надіються вболівальники \"шпор\" перед складним візитом до Ліверпуля.\nЗа версією букмекерів, сьогодні більше шансів на успіх мають підопічні Девіда Моєса. Так, на перемогу Евертона в основний час пропонується коефіцієнт 2.35, тоді як потенційний успіх Тоттенгема оцінюється показником 3.10. Ймовірність нічийного результату представлена ​​коефіцієнтом 3.40. \nЕВЕРТОН : Пікфорд — О’Браєн, Кін, Тарковські, Миколенко — Гарнер, Гана — Ндіає, Дьюзбері-Голл, Гріліш — Баррі\nТОТТЕНГЕМ : Вікаріо — Порро, Дансо, ван де Вен, Спенс — Палінья, Сарр — Кудус, Сімонс, Тель — Коло Муані"
    },
    {
        "title": "Циганков та Ванат — в старті Жирони на гру з Реал Ов'єдо",
        "image": "https://images.football.ua/i/news/630x373/566/566025.jpg",
        "text": "В рамках 10-го туру іспанської Ла Ліги Жирона приймає Реал Ов'єдо.\nГоловний тренер каталонської команди Мічел Санчес визначився зі стартовим складом команди в якій місце знайшлося відразу двом українцям — вінгеру Віктору Циганкову та нападнику Владиславу Ванату.\nЗазначимо, що це перша поява двох українців одночасно в стартовому складі Жирони.\nПочаток матчу о 15:00 за київським часом"
    },
    {
        "title": "Ла Ліга-2025/26, 10 тур. Анонси поєдинків та головні інтриги",
        "image": "https://images.football.ua/i/news/630x373/565/565880.jpg",
        "text": "Відсьогодні й до вівторка, 28 жовтня, мають відбутися всі десять матчів десятого туру іспанської Ла Ліги-2025/26. Головною його окрасою стане четверте за 2025 рік Ель-Класіко, в рамках якого мадридський Реал прийматиме Барселону. \nАле й інші поєдинки заслуговують уваги. Новий тур чемпіонату Іспанії буде відкрито в Сан-Себастьяні сьогодні, 24 жовтня.\nСлідкуйте за протистояннями на Football.ua.\n10 тур. 24.10.2025\n10 тур. 25.10.2025\n10 тур. 26.10.2025\n10 тур. 27.10.2025\n[*] — положення в турнірній таблиці\nП'ятниця, 24 жовтня, 22:00. Аноета, Сан-Себастьян\nРеал Сосьєдад у минулому турі мав непогану нагоду вибратися із зони вильоту, але не скористався нею. На перерву виїзного матчу проти Сельти клуб пішов після пропущеного гола й вилучення з боку суперника. Проте, за другий тайм команді Серхіо Франсіско вдалося тільки відновити паритет. На 89-й хвилині дебютним голом за Реал Сосьєдад відзначився Карлос Солер.\nОфіційним беттінг-партнером Ла Ліги в України є букмекерська компанія betking.\n\nСубота, 25 жовтня, 15:00. Естадіо Муніципаль де Монтіліві, Жирона\nЖирона туром раніше гостювала в Барселони на тлі непростої домашньої перемоги над Валенсією (2:1). Попри вкрай невисокі очікування, колектив Мічела ледь не відібрав у гранда очки, вирішальний гол (1:2) пропустивши аж на 90+3-й хвилині. Цей матч подарував прихильникам Жирони надію, що вона має потенціал для продовження виступів у Ла Лізі.\n\nРеал Ов'єдо замінив Велько Пауновича Луїсом Карріоном і перший після повернення до клубу матч (проти Еспаньйола) із новим-старим головним тренером вийшов далеким від ідеалу. Реал Ов'єдо вдруге поспіль поступився вдома з рахунком 0:2, змусивши ще сильніше засумніватися в перспективах утриматися в \"еліті\". Не виключено, що в цій дуелі аутсайдерів ключову роль зіграє досвід і клас деяких гравців Жирони.\nСубота, 25 жовтня, 17:15. RCDE Стедіум, Корнелья-де-Льобрегат/Ель-Прат-де-Льобрегат\nЕспаньйол минулого тижня перервав свою безвиграшну серію з чотирьох матчів, обігравши на виїзді Реал Ов'єдо (2:0). Тепер команда Маноло Гонсалеса випробує на міцність інший клуб, якому вдалося повернутися до \"еліти\". Навряд чи хтось очікував побачити Еспаньйол або Ельче в топ-7 навіть після дев'яти турів і перемога в цій дуелі може допомогти комусь із них бодай трохи помріяти про єврокубки.\n\nЕльче туром раніше був близьким до того, щоб упоратися й з Атлетіком Більбао. Проте, домашній для команди Едера Сарабії поєдинок завершився внічию з рахунком 0:0 і зробив клуб другим найкомпроміснішим у Ла Лізі після Сельти (п'ять нічиїх проти семи). Цікаво, що в своїх останніх 16-ти матчах турніру Ельче зазнав усього двох поразок при шести звитягах і восьми нічийних результатах.\nСубота, 25 жовтня, 19:30. Естадіо Сан Мамес, Більбао\nАтлетік уникнув виїзної поразки від Ельче минулої неділі (0:0), а серед тижня здобув першу в сезоні перемогу в Лізі чемпіонів, у вольовому стилі розібравшись із Карабахом у Більбао (3:1). Команда Ернесто Вальверде поступово відновлює свої оптимальні кондиції і в домашньому матчі проти Хетафе розраховуватиме виключно на успіх.\n\nХетафе поступився своїм суперникам у трьох попередніх виїзних матчах чемпіонату й ризикує повторити невдалу серію зразка травня 2023 року, коли поразок було чотири поспіль. Загалом колектив Хосе Бордаласа не знає смаку перемог із четвертого туру поточної кампанії Ла Ліги й наразі має вкрай небагато аргументів на свою користь у рамках виїзду до Більбао.\nСубота, 25 жовтня, 22:00. Камп де Месталья, Валенсія\nПісля чотирьох поспіль матчів без перемог у вболівальників Валенсії оптимізму стосовно домашнього поєдинку з Вільярреалом навряд чи багато. У той же час цей суперник на Камп де Месталья не перемагав із грудня 2017 року (п'ять звитяг Валенсії, дві нічиїх), тож навіть у не найкращій формі команда Карлоса Корберана намагатиметься продовжити цю серію.\n\nВільярреал теж не знає смаку перемог у своїх попередніх чотирьох матчах у всіх турнірах. Проте, справедливо буде зауважити, що суперники в колективу Марселіно були солідні, а саме Ювентус і Манчестер Сіті в Лізі чемпіонів, а також Реал Мадрид і Реал Бетіс уже на внутрішній арені. Втома від поєдинку з МС (0:2) серед тижня може завадити Вільярреалу досягнути бажаного.\nНеділя, 26 жовтня, 15:00. Естаді Мальорка Сон Муа, Пальма де Мальорка\nМальорка значним чином реабілітувалася перед уболівальниками виїзною звитягою над Севільєю (3:1) і вибралася із зони вильоту. Команда Ягоби Аррасате поступилася тільки в одному (0:3 від Барселони) із чотирьох своїх домашніх матчів поточної кампанії Ла Ліги, тож навряд чи Леванте варто розраховувати здобуття більше ніж одного залікового бала.\n\nКолектив Хуліана Калеро минулої неділі з рахунком 0:3 поступився Райо Вальєкано. Нестабільні виступи Леванте мають викликати в керівництва клубу занепокоєння стосовно довгострокових перспектив у Ла Лізі. У майбутній дуелі не на їхньому боці й історія протистоянь. У XXI столітті Мальорка тільки раз (2005 рік) поступилася Леванте в дев'яти домашніх матчах при шести звитягах і двох нічиїх.\nНеділя, 26 жовтня, 17:15. Естадіо Сантьяго Бернабеу, Мадрид\nПовний анонс цього протистояння читайте на нашому сайті вранці 26.10.2025.\n\nНеділя, 26 жовтня, 19:30. Естадіо Ель Садар, Памплона\nОсасуна не знає смаку поразок у восьми останніх матчах Ла Ліги вдома. На рахунку клубу з Памплони сім перемог, п'ять з яких були \"сухими\". Тільки в одній з десяти попередніх дуелей із Сельтою вдома голами відзначилися обидва клуби. Зараз команда Алессіо Ліші виступає трохи привабливіше за свого майбутнього суперника, тож справедливо очікувати на черговий її домашній успіх.\n\nСельта досі не перемагала в новій кампанії чемпіонату. У Лізі Європи в четвер колектив Клаудіо Хіральдеса обіграв Ніццу (2:1). Клуб із Віго уникнув поразок у попередніх чотирьох матчах усіх турнірів, але пропустив принаймні один гол у кожному з останніх 14-ти поєдинків. Також зазначимо, що за сезон-2024/25 Сельта десять разів поступилася на виїзді в Ла Лізі, тоді як Осасуна здобула десять домашніх звитяг.\nНеділя, 26 жовтня, 22:00. Естадіо де Вальєкас, Пуенте де Вальєкас (Мадрид)\nНепростий виїзд до Швеції на матч Ліги конференцій проти може завадити Райо Вальєкано в досягненні трьох поспіль \"сухих\" перемог у чемпіонаті, перших таких для клубу в Ла Лізі в XXI столітті. Команді Іньїго Переса від поразки Геккену (2:2) у четвер удалося врятувалася аж на 90+13-й хвилині, завдяки точному удару з 11-метрової позначки.\n\nАлавес Едуардо Коудета спробує скористатися можливою втомою суперника й уперше з 2018 року обіграти його на виїзді. Райо Вальєкано тричі поспіль утримав свої ворота \"сухими\" в матчах проти Алавеса на Естадіо де Вальєкас і сподіватиметься знову завдати гостям поразки. Проте, напевно саме зараз вони й готові внести зміни в невдалу серію.\nПонеділок, 27 жовтня, 22:00. Естадіо Олімпіко де ла Картуха, Севілья\nПовний анонс цього протистояння читайте на нашому сайті вранці 27.10.2025.\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Вільярреал розкритикував Ла Лігу",
        "image": "https://images.football.ua/i/news/630x373/565/565917.jpg",
        "text": "Іспанський Вільярреал розкритикував іспанську Ла Лігу за погану організацію матчу 17-го туру чемпіонату Іспанії з Барселоною, який мав відбутися 20 грудня у Маямі. Про це йдеться на офіційному сайті клубу.\n\"Вільярреал хоче висловити своє глибоке невдоволення роботою Ла Ліги під час підготовки матчу, запланованого в Маямі на 20 грудня в рамках 17-го туру, який в кінцевому підсумку не буде проведений у США.\nЯк вже неодноразово заявляли в цьому сезоні на прес-конференціях президент клубу Фернандо Ройг і генеральний директор Фернандо Ройг Негеролес, клуб вважає за необхідне детально нагадати хронологію подій з цього питання.\nІніціатива проведення матчу Ла Ліги за межами Іспанії виходить від самої ліги в рамках стратегії глобального розвитку чемпіонату. Цього літа Ла Ліга запропонувала Вільярреалу взяти участь і виступити господарем зустрічі проти Барселони до зимової паузи. Вільярреал, як уже публічно зазначалося, погодився, оскільки вважає проект корисним для зростання клубу і перш за все для розвитку змагання.\nВільярреал прийняв пропозицію Ла Ліги за двох умов — компенсація постраждалим власникам абонементів і відсутність фіксованого прибутку для клубів — на що ліга погодилася, і клуб активно співпрацював у підготовці. Однак за відсутності конкретики щодо часу та організації поїздки Вільярреал не раз вимагав ясності і був готовий вийти з проекту, якщо питання не вирішаться.\n21 жовтня, клуб по телефону дізнався про скасування гри в США від Ла Ліги. Причому інформація була конфіденційною, але через кілька хвилин ліга вже сама оголосила про це, що Вільярреал розцінює як неповагу і провал в управлінні проектом. Клуб шкодує про втрату можливості для міжнародного розвитку, але продовжить працювати в інтересах команди і турніру\", — йдеться в заяві іспанського клубу.\nРаніше повідомлялося, що скасування матчу в Маямі завдало Барселоні значного удару."
    },
    {
        "title": "Матч Вільярреал — Барселона в Маямі скасовано",
        "image": "https://images.football.ua/i/news/630x373/565/565801.jpg",
        "text": "Контроверсійний план іспанської Ла Ліги провести офіційний матч чемпіонату між Вільярреалом та Барселоною у Маямі зазнав краху. Ліга офіційно оголосила про скасування гри, пославшись на \"невизначеність, що виникла в Іспанії протягом останніх тижнів\".\n​Рішення провести матч у США, де Вільярреал був би номінальним господарем, викликало хвилю обурення. Гравці по всій Ла Лізі влаштували акцію протесту, відмовляючись рухатися протягом перших 15 секунд матчів, щоб висловити свою незгоду. ​Критики, серед яких були тренери, вболівальники та навіть Реал Мадрид, стверджували, що такий крок порушить спортивний принцип та цілісність змагань.\nЛіга та промоутер заходу Relevent заявили, що через \"невизначеність\" не залишилося \"достатньо часу для належної організації заходу такого масштабу\". Президент Ла Ліги Хав'єр Тебас висловив \"глибокий жаль\", назвавши це \"втраченою історичною можливістю\" для міжнародного зростання іспанського футболу.\n​Матч, запланований на грудень, тепер відбудеться на домашньому стадіоні Вільярреала, як і було передбачено календарем."
    },
    {
        "title": "Хетафе — Реал Мадрид. Анонс і прогноз на матч Ла Ліги 19.10.2025",
        "image": "https://images.football.ua/i/news/630x373/565/565509.jpg",
        "text": "Реал Мадрид прагнутиме здобути другу поспіль перемогу в чемпіонаті Іспанії, але їм протистоятиме Хетафе, який демонструє відносно солідний старт у цьому сезоні.\nХетафе — Реал Мадрид\nНеділя, 19 жовтня, 22:00, стадіон Coliseum, Хетафе\r\nПряма трансляція на медіасервісі MEGOGO.\n\nРеал Мадрид прагне повернутися до перемог у вищому дивізіоні Іспанії, приймаючи Хетафе в суботу ввечері. Хетафе демонструє відносно солідну гру в Ла Лізі цього сезону, маючи в активі три перемоги, дві нічиї та три поразки у восьми матчах. Ці 11 очок дозволяють їм посідати поважне 11-те місце перед дев'ятим туром.\n\"Темно-сині\" фінішували 13-ми минулого сезону, тому цього року команда Хосе Бордаласа має простір для прогресу і націлена на перше фінішування у верхній половині таблиці з часів сезону-2019/20. Щоправда, Хетафе не перемагав у лізі з 13 вересня, коли обіграв Реал Овьєдо (який грав удесятьох), набравши лише два очки в останніх чотирьох іграх. На міжнародну паузу вони пішли після поразки 1:2 від Осасуни.\nКоманда Хабі Алонсо пішла на жовтневу міжнародну паузу після вражаючої перемоги 3:1 над Вільярреалом. Є велика ймовірність, що Реал Мадрид опуститься на друге місце до моменту початку цього матчу (анонс був написаний у п'ятницю — Football.ua), проте він залишатиметься явним фаворитом на здобуття трьох очок, особливо напередодні ключового поєдинку Ліги чемпіонів проти італійського Ювентуса наступного тижня та Ель Класіко проти Барселони 26 жовтня.\nХетафе зустрічався з Реал Мадрид 40 разів, зазнавши 30 поразок. Вони програли \"вершковим\" у кожній з останніх семи ігор. Реал Мадрид виграв 1:0 у відповідному матчі минулого сезону і програв Хетафе на виїзді лише раз із серпня 2012 року, що демонструє складність завдання для господарів. Втім, п'ять із шести поразок Реал Мадрид від Хетафе припали саме на виїзні матчі, а \"Королівський клуб\" мав багато гравців у національних збірних, що може трохи зрівняти шанси команд цього вікенду.\nЗа версією betking на перемогу Реал Мадрид можна поставити з коефіцієнтом 1.45, тоді як потенційний успіх Хетафе оцінюється показником 6.66. Імовірність нічийного результату представлена ​​коефіцієнтом 4.50.\nХетафе: Сорія — Даконам, Абкар, Дуарте — Феменія, Мілла, Арамбаррі, Ріко — Мартін — Лісо, Майораль.\nРеал Мадрид: Куртуа — Вальверде, Мілітао, Асенсіо, Каррерас — Гюлер, Чуамені, Беллінгем — Мастантуоно, Мбаппе, Вінісіус.\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Атлетіко — Осасуна. Анонс і прогноз на матч Ла Ліги 18.10.2025",
        "image": "https://images.football.ua/i/news/630x373/565/565508.jpg",
        "text": "\"Матрацники\" прагнуть повернутися на переможний шлях у Ла Лізі, але їм протистоятиме Осасуна, яка традиційно є незручним суперником.\nАтлетіко — Осасуна\nСубота, 18 жовтня, 22:00, стадіон Метрополітано, Мадрид\r\nПряма трансляція на медіасервісі MEGOGO.\n\nАтлетіко Мадрид прагне повернутися до перемог у вищому дивізіоні Іспанії, приймаючи Осасуну в суботу ввечері. Команда Дієго Сімеоне перебуває на п'ятому місці в турнірній таблиці Ла Ліги, набравши 13 очок у перших восьми матчах сезону, тоді як гості з Памплони йдуть 12-ми, маючи 10 очок після восьми ігор.\nАтлетіко були далекі від своєї найкращої форми на старті сезону-2025/26, здобувши лише три перемоги у восьми матчах ліги, але зазнали лише однієї поразки, чотири рази поділивши очки. Ці 13 очок залишають їх на п'ятому місці, на вісім пунктів позаду лідера Реал Мадрид. Перед міжнародною паузою підопічні Сімеоне зіграли внічию 1:1 з Сельтою, але варто відзначити, що вони виграли три з останніх п'яти матчів у Ла Лізі, включно зі знаменитою перемогою в мадридському дербі. Також, Атлетіко має три очки після двох турів Ліги чемпіонів, а наступного тижня їх чекає виїзд до Лондона на матч проти Арсенала, що може вплинути на ротацію.\nОсасуна під керівництвом Алессіо Ліші завершила міжнародну паузу перемогою 2:1 над Хетафе. Загалом 10 очок у восьми матчах дозволили їм піднятися на 12-те місце в таблиці. \"Червоні\" демонструють солідну гру в обороні, пропустивши лише вісім голів — кращий показник, ніж у Реал Мадрид (9) та Барселона (9). Проте вони мають проблеми в атаці, забивши лише сім м'ячів. У минулому сезоні Осасуна фінішувала дев'ятою і має на меті повторити або покращити цей результат.\nІсторія зустрічей команд свідчить про те, що Осасуна є незручним суперником для столичного клубу. Атлетіко програв два з останніх трьох матчів проти Осасуни, включно з поразкою 0:2 наприкінці кампанії-2024/25. Більше того, у травні 2024 року Осасуна здобула неймовірну перемогу 4:1 на полі Атлетіко. Господарі є фаворитами, але гості, які виграли дві з останніх трьох очних зустрічей, можуть вийти на поле з почуттям впевненості. Для Атлетіко це критичний матч для скорочення відставання від лідерів, а для Осасуни — шанс відірватися від середини таблиці.\nЗа версією betking на перемогу Атлетіко можна поставити з коефіцієнтом 1.40, тоді як потенційний успіх Осасуни оцінюється показником 8.00. Імовірність нічийного результату представлена ​​коефіцієнтом 5.00.\nАтлетіко: Облак — Льоренте, Ле Норман, Ганцко, Галан — Барріос, Коке — Сімеоне, Грізманн, Гонсалес — Альварес.\nОсасуна: Еррера — Росьє, Катена, Бойомо, Бретонес — Торро, Монкайола — Муньос, Гомес, Рубен Гарсія — Будімір.\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Барселона — Жирона. Анонс і прогноз на матч Ла Ліги 18.10.2025",
        "image": "https://images.football.ua/i/news/630x373/565/565498.jpg",
        "text": "Цей поєдинок стане каталонським дербі, де Барселона прагне перервати серію невдач.\nБарселона — Жирона\nСубота, 18 жовтня, 17:15, стадіон Естаді Олімпік Люїс Компаньш, Барселона\r\nПряма трансляція на медіасервісі MEGOGO.\n\nБарселона прагне повернутися до перемог у Ла Лізі після двох поспіль поразок, приймаючи каталонських суперників Жирону на Естаді Олімпік Люїс Компаньш у суботу вдень. Команда Гансі Фліка зазнала приголомшливої поразки 1:4 від Севільї перед міжнародною паузою в жовтні, а перед цим поступилася ПСЖ 1:2 вдома в Лізі чемпіонів. Ці невдачі посунули “блаугранас” на друге місце в Ла Лізі з відставанням у два очки від лідера Реал Мадрида.\nПеремога над Жироною дозволить Барселоні повернутися на вершину таблиці. Попереду в каталонців два домашні матчі проти Жирони та Олімпіакоса, а також ключове виїзне Ель Класіко проти Реал Мадрида 26 жовтня. Обидві команди мають проблеми з травмами, і низка ключових гравців змагається за місце в складі перед першим Класіко сезону-2025/26. Минулого сезону Барселона здобула перемоги над Жироною вдома і на виїзді з рахунком 4:1, але в кампанії-2023/24 Жирона виграла обидва матчі.\nЖирона увійшла в міжнародну паузу після перемоги 2:1 над Валенсією, що стала їхньою першою перемогою в Ла Лізі сезону-2025/26. Команда Мічела переживає складний старт, набравши шість очок у восьми матчах із однією перемогою, трьома нічиїми та чотирма поразками, що залишає їх на 18-му місці, на одному рівні з 17-м Реал Овьєдо. Проте “біло-червоні” не програють у трьох останніх матчах і зазнали лише однієї поразки в п’яти останніх іграх чемпіонату. У сезоні-2023/24 Жирона сенсаційно фінішувала третьою, але минулого сезону опустилася до 16-го місця, лише на очко випередивши зону вильоту. Мічел прагне піднятися в таблиці в найближчі тижні.\nБарселона має значну перевагу в історії протистоянь із Жироною, вигравши сім із 11 матчів і забивши 35 голів, що становить у середньому понад три м’ячі за гру проти каталонських суперників. “Блаугранас” є явними фаворитами цього поєдинку, але Жирона сподівається скористатися травмами в складі Барселони. Для господарів цей матч є критично важливим для повернення впевненості перед складним графіком, тоді як Жирона прагне здобути очки, щоб відірватися від зони вильоту.\nЗа версією betking на перемогу Барселони можна поставити з коефіцієнтом 1.25, тоді як потенційний успіх Жирони оцінюється показником 10.00. Імовірність нічийного результату представлена ​​коефіцієнтом 7.00.\nБарселона: Щесни — Кунде, Кубарсі, Е. Гарсія, Бальде — Педрі, де Йонг — Ямаль, Фермін, Барджі — Рашфорд.\nЖирона: Газзаніга — Рейс, Блінд, Мартінес — Рінкон, Соліс, Вітсель, Морено — Рока, Ванат, Хіль.\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Реал утримав перемогу над Барселоною в El Clasico",
        "image": "https://images.football.ua/i/news/630x373/566/566114.jpg",
        "text": "Попередній сезон запам’ятався домінуванням каталонської Барселони на внутрішній арені, яке, зокрема, отримало втілення й у головному протистояннях іспанської Ла Ліги — El Clasico, у яких командах Ганса-Дітера Фліка перемагала в усіх чотирьох випадках із непристойним загальним рахунком, як для настільки принципових двобоїв. Але часи змінились, і нині \"галактікос\" очолює Хабі Алонсо, для якого в контексті десятого туру національної першості це був перший подібний тренерський досвід у кар’єрі.\nАле розігріли атмосферу довкола цієї гри всі дотичні добряче, що зрештою мало вплив на події на футбольному полі. \"Бланкос\" були скажено заведеними, тому полетіли атакувати вже з перших секунд і вже на другій хвилині ми стали свідками призначення пенальті у ворота Щесни. У динаміці так і здалось, що Ямал завадив Вінісіусу пробити на лівому фланзі штрафного ціною фола, але повтор на VAR потім розвернув цей епізод таким чином, що це саме бразилець підбив ногу іспанця, а тому одинадцятиметровий довелось швиденько скасувати.\nА потім скасували й гол Мбаппе на 12 хвилині, коли той із відскоку з боротьби поміж Гюлером та Ферміном перед чужим штрафним поклав потужний дальній удар під праву стійку воріт Щесни. І якби не від турка пішов м’яч у напрямку партнера в тій ситуації, то на офсайд у кілька сантиметрів товщини литки у француза ніхто б уваги не звертав. А так вийшло, що Сантьяго Бернабеу затвердився в думці, що сьогодні всі воюють проти них.\nАле на 22 хвилині Реал свого все ж таки домігся, і удар Мбаппе з правого флангу штрафного в дальній кут із передачі Беллінгема з глибини за спини захисникам уже не було приводів скасовувати. Після цього команда Алонсо одразу пішла й за другим голом, і насправді дуже близькою була до нього в чергових моментах Вальверде, Мбаппе та навіть Гюйсена, однак Щесни зробив усе, щоб його команда хоч трохи подихала в цьому скаженому першому таймі.\nІ Барселона зрештою віддячила власному воротарю, коли на 38 хвилині в швидкій атаці Рашфорд видав пас із лівого флангу до центру штрафного на другий темп під удар Ферміну, а той розстріляв у дотик ворота Куртуа. Проте так просто господарі поля на перерву каталонців самовпевненими не відпустили. Вінісіус дограв епізод на 43 хвилині та подав від лицьової на дальню стійку, де щось забув у тому епізоді Мілітао, а його скидання головою залишило м’яч перед порожніми воротами для Беллінгема.\nВідпочивати в першому таймі нікому не доводилось — аж надто запальним він був, тоді як у другому таймі Реалу вже довелось утримувати результат від спроб суперників грати на контратаках, і разом із тим ще й ловити суперників на контратаках за допомоги постійного руху Мбаппе на високій лінії захисту Барселони. Цього разу це працювало дуже добре, і свої моменти француз стабільно отримував.\nОднак на 52 хвилині не він став героєм епізоду, а точніше став ним, проте не одразу — пенальті на правому фланзі штрафного заробив Беллінгем, коли серія відскоків поміж ним на Гарсією під час прострілу англійця призвела до влучання м’яча в руку іспанцю. Арбітри призначили пенальті з утручанням VAR, тож своє Реал від цієї системи таки отримав. Проте Мбаппе змарнував нагоду зняти більшість питань у цій грі, не перегравши Щесни ударом у лівий кут.\nА отже ще трохи цікавого футболу цього вечора на нас таки очікувало. Реал уже відверто намагався скидати оберти гри, і це команді Алонсо цілком удавалось. У Барси було обмаль гольових моментів, але все ж таки були. Пробий Кунде з того закидання Ямала до центру чужого штрафного з лівого флангу на останніх хвилинах компенсованого часу, і ми б говорили про геть інший результат. А так — занервував Педрі, і зрештою влетів у ноги Чуамені в підкаті на другу жовту перед чужим штрафним, що зрештою спровокувало не тільки вилучення, а й бійку в технічній зоні, героєм якої був… Андрій Лунін. Ну, хоч якось понюхав пороху El Clasico.\nУ наступному турі мадридський Реал прийматиме Валенсію, тоді як каталонська Барселона проведе домашній матч проти Ельче.\n\n\nРеал — Барселона 2:1\nГоли: Мбаппе, 22, Беллінгем, 43 — Фермін, 38\nНа 52-й хвилині Кіліан Мбаппе (Реал) не забив пенальті (воротар).\nРеал: Куртуа — Вальверде (Карвахаль, 72), Мілітао, Гюйсен, Каррерас — Гюлер (Діас, 65), Камавінга, Чуамені, Вінісіус (Родріго, 72) — Беллінгем, Мбаппе.\nБарселона: Щесни — Кунде, Е. Гарсія (Араухо, 74), Кубарсі (Бардагжі, 83), Бальде (Мартін, 90+7) — де Йонг, Педрі — Ямал, Фермін, Рашфорд — Торрес (Касадо, 74)."
    },
    {
        "title": "Наполі з голом та травмою Де Брюйне розбив Інтер",
        "image": "https://images.football.ua/i/news/630x373/566/566050.jpg",
        "text": "Позаду залишився черговий раунд єврокубкових поєдинків посеред тижня, після чого команди знову повернулись до справ у національних першостях. У італійській Серії A, зокрема, для нас одразу підготували яскраву афішу в рамках восьмого туру у вигляді протистояння Наполі та міланського Інтера на стадіоні Дієго Армандо Марадона, і це був немов римейк чемпіонських перегонів зразка попередньої кампанії.\nА хто його знає, може й цього разу \"Партенопеї\" та \"нерадзуррі\" йтимуть пліч-о-пліч наприкінці кампанії рівно так само, як вони робили перед початком звітних вихідних? Єдина відмінність — Інтер на чолі з Крістіаном Ківу демонстрував значно кращу результативність за команду Антоніо Конте, а після того, що з \"південцями\" посеред тижня зробив нідерландський ПСВ у Лізі чемпіонів УЄФА (2:6), настрій у них мав бути геть не найкращим. \"Змії\" тим часом нокаутували ще й бельгійський Юніон (4:0) на своєму єврокубковому шляху, тож у них усе було стабільно.\nНапруга довкола цього протистояння була колосальною з обох боків, що зрештою призвело до того, що ми мали пригадувати спільні сторінки кар’єри Антоніо Конте в якості головного тренера Інтера та Лаутаро Мартінеса й їхні конфлікти під час певних поєдинків із подальшим розв’язанням у прямому сенсі в боксерському рингу на тренуванні на наступний день. Цього разу ці два діячі теж не проти були б усамітнитись десь посеред другого тайму та з’ясувати стосунки.\nПроте для цього ще треба було підготувати контекст. А він був такий, що в Наполі насправді мало що виходило в атаці десь перші пів години зустрічі, але на 30 хвилині Мхітарян на лівому фланзі власного штрафного спричинив не тільки падіння Ді Лоренцо, що потім підтвердили на VAR, а й пошкодження для себе, тож фактично з нічого Наполі отримав одразу кілька бонусів. Пенальті реалізував Де Брюйне ударом у лівий кут, а вірменський захисник залишив межі поля достроково.\nЩоправда, у момент удару бельгієць потягнув задню поверхню стегна, тож команди вимушені були обмінятись замінами вже в настільки ранній фазі протистояння. Інтер тим часом пішов відіграватись і ще до завершення першого тайму просто мав, як не зрівняти, то навіть вийти вперед за рахунком на табло. Однак у моменті з ударом головою від Бастоні господарів урятувала права хрестовина, а вже в компенсований час схибив повз ворота Лаутаро з близької відстані на завершення прострілу з правого флангу, після чого ще й Думфріс перевірив на міцність лівий каркас воріт ударом із другого поверху.\nЗагалом, команда Крістіана Ківу була розлючена власною реалізацією нагод, до чого вже на початку другого тайму додався той факт, що Інтер притиснув Наполі знову, проте вже на 54 хвилині вибивання м’яча з лівого флангу оборони від Спінаццоли перетворилось на гольовий пас для Мактомінея, який поклав соковитий дальній удар від межі штрафного з правого флангу в протилежний кут.\nПроте за п’ять хвилин гості таки відіграли один пропущений м’яч, у чому їм допоміг Буондджорно, зігравши рукою проти спроби Лаутаро головою завершити подачу з лівого флангу. Чалханоглу так само спокійно, як і Де Брюйне до цього, пробив у правий нижній кут, але, на щастя, обійшовся без непотрібних травм. Однак його команда не відмовила собі в задоволені на 67 хвилині просто розступитись перед Замбо-Ангісса, який робив зміщення з правого флангу, після чого в штрафному поставив крапку в цій грі.\nУ суто емоційному плані \"змії\" просто перегоріли в цьому епізоді, і зрештою більше не претендували на порятунок у цій грі. Та й емоцій, власне кажучи, як було поміж другим та третім голами в цьому матчі, на полі вже не було. Команда Конте спокійно довела гру до завершення й піднялась на першу сходинку турнірної таблиці.\nУ наступному турі Наполі гостюватиме в Лечче, а міланський Інтер прийматиме Фіорентину.\n\nНаполі — Інтер 3:1\nГоли: Де Брюйне, 33 (пен.), Мактоміней, 54, Ангісса, 67 — Чалханоглу, 59 (пен.)\n\nНаполі: Мілінкович-Савич — Ді Лоренцо, Буонджорно (Гутьєррес, 90), Жезус, Спінаццола (Беукема, 90) — Замбо-Ангісса, Гілмор, Де Брюйне (Олівера, 36) — Політано (Ельмас, 82), Нерес (Ланг, 81), Мактоміней."
    },
    {
        "title": "Довбик вирішив залишити Рому — La Gazzetta dello Sport",
        "image": "https://images.football.ua/i/news/630x373/566/566013.jpg",
        "text": "Український нападник Артем Довбик у дебютному сезоні в складі італійської Роми відзначився 17 голами та чотирма гольовими передачами за 45 матчів, що зрештою все одно вважали незадовільними показниками, із огляду на його трансфер за 40 млн євро влітку минулого року.\nПід час цьогорічного міжсезоння 28-річний виконавець міг залишити колектив \"вовків\", але зрештою вирішив спробувати вразити своїми виступами нового головного тренера Джан П’єро Гасперіні.\nНевдало — на рахунку Довбика наразі лише один гол та один асист у дев’яти матчах.\nЗрештою, напередодні в італійських ЗМІ з’явилась новина про те, що Артем попросив свого агента підшукати йому новий клуб для трансферу або оренди вже під час зимового вікна, оскільки \"прагне змінити робочу атмосферу\".\nНатомість Рома розглядатиме підписання когось із трійки Джошуа Зіркзе (Манчестер Юнайтед) Арно Калімуендо (Ноттінгем Форест) та Проміс Девід (Юніон)."
    },
    {
        "title": "Наполі — Інтер. Анонс і прогноз на матч Серії А 25.10.2025",
        "image": "https://images.football.ua/i/news/630x373/566/566003.jpg",
        "text": "У рамках восьмого туру італійської Серії А-2025/26 неаполітанський Наполі прийматиме міланський Інтер.\n[*] — положення в турнірній таблиці\nСУБОТА, 25 ЖОВТНЯ, 19:00. СТАДІО ДІЄГО АРМАНДО МАРАДОНА, НЕАПОЛЬ. ГОЛОВНИЙ АРБІТР — МАУРІЦІО МАРІАНІ. ПРЯМА ТРАНСЛЯЦІЯ НА MEGOGO\nСуботній вечір порадує головним протистоянням чергового туру чемпіонату Італії. Наполі ризикує вперше з грудня 2023 року зазнати трьох поспіль поразок, тоді як Інтер може вперше з березня 2024-го здобути восьму поспіль звитягу. Неаполітанці туром раніше поступилися Торіно на виїзді (0:1) через гол у них же орендованого Джованні Сімеоне.\n\nСеред тижня в Лізі чемпіонів колектив Антоніо Конте зазнав ще більшої невдачі. Наполі в Ейндговені розгромно програв місцевому ПСВ (2:6), вперше в своїй історії пропустивши шість голів у матчі єврокубків. Тепер неаполітанці намагатимуться реабілітуватися вже вдома, у дуелі з клубом, який одним заліковим балом поступився їм у боротьбі за перемогу в Серії А-2024/25.\nІнтер минулої суботи впорався з Ромою в столиці (1:0), а у вівторок розгромив у Бельгії Юніон Сент-Жилуаз (4:0). Таким чином команда Крістіана Ківу продовжила свою серію \"сухих\" виїзних перемог до чотирьох поєдинків. Міланський клуб має найкращу атаку в Серії А (18 голів) і в кожному з останніх восьми матчів у Неаполі його гравці відзначилися бодай одним голом.\n\nКонте за всю свою кар'єру міланського гранду ніколи не поступався (4В, 4Н). Тим не менш, за версією букмекерів більші шанси на успіх у сьогоднішньому протистоянні мають підопічні Ківу. Так, на перемогу Інтера можна поставити з коефіцієнтом 2.43, тоді як потенційний успіх Наполі оцінюється показником 3.10. Імовірність нічиєї представлена ​​коефіцієнтом 3.25.\nНаполі: Мілінкович-Савич — Ді Лоренцо, Беукема, Буонджорно, Спінаццола — Гілмор — Політано, Ангісса, Де Брюйне, Мактоміней — Нерес\nІнтер: Зоммер — Аканджі, Ачербі, Бастоні — Думфріс, Барелла, Чалханоглу, Мхітарян, Дімарко — Бонні, Мартінес"
    },
    {
        "title": "Інтер хоче купити Паса",
        "image": "https://images.football.ua/i/news/630x373/565/565996.jpg",
        "text": "Міланський Інтер має намір оформити трансфер півзахисника Комо Ніко Паса. Про це повідомляє Tyc Sports.\nЗа інформацією джерела, керівництво \"нерадзуррі\" готове зробити пропозицію \"ларіджані\" у розмірі 58 мільйонів євро за 21-річного аргентинця. Інтер вже контактував із оточенням футболіста щодо можливого переходу."
    },
    {
        "title": "Італьяно пропустить найближчі матчі Болоньї",
        "image": "https://images.football.ua/i/news/630x373/565/565905.jpg",
        "text": "Головного тренер італійської Болоньї Вінченцо Італьяно госпіталізовано. Про це повідомляє офіційний сайт \"россоблу\".\nЗазначається, що 47-річний фахівець потрапив у лікарню з пневмонією. Через цей факт він пропустить два наступні матчі своєї команди проти румунського ФКСБ у Лізі Європи та Фіорентини в Серії А.\nНаразі, італійський тренер проходить лікування у лікарні Сант'Орсола-Мальпігі, в місті Болонья. Стан Італіяно поступово покращується, втім поки він не готовий керувати командою.\nНаразі Болонья посідає п'яте місце у турнірній таблиці чемпіонату Італії, набравши 13 очок після 7 зіграних турів."
    },
    {
        "title": "Юве Стабія звинувачується у зв'язках з італійської мафією",
        "image": "https://images.football.ua/i/news/630x373/565/565902.jpg",
        "text": ""
    },
    {
        "title": "Історичний антирекорд у Серії А: лише 11 голів за тур",
        "image": "https://images.football.ua/i/news/630x373/565/565735.jpg",
        "text": "У сьомому турі італійської Серії А команди продемонстрували рекордно низьку результативність — за увесь ігровий день 20 клубів забили лише 11 м’ячів.\nЦей показник став найгіршим у історії турніру з того моменту, як у чемпіонаті взяли участь 20 команд. Тур стартував у суботу двома безгольовими нічиїми: Лечче зіграв із Сассуоло 0:0, а Піза розділила очки з Вероною 0:0. У неділю додалися ще два матчі без голів — Дженоа — Парма та Аталанта — Лаціо.\nНавіть великі клуби, як Наполі, Рома, Ювентус та Кальярі, не змогли відзначитися результативністю. Лише завершальні поєдинки туру трохи покращили статистику: Мілан та Фіорентина забили разом 3 голи, а Кремонезе та Удінезе завершили матч з рахунком 1:1.\nТаким чином було побито попередній антирекорд результативності — 13 голів, який фіксувався раніше в сезонах 2010, 2018 та 2022."
    },
    {
        "title": "Рома обіграла Сассуоло та піднялася на друге місце Серії A — Довбик знову без голів",
        "image": "https://images.football.ua/i/news/630x373/566/566109.jpg",
        "text": "У матчі восьмого туру Серії A сезону-2025/26 Рома на виїзді здолала Сассуоло з рахунком 1:0. Зустріч відбулася 26 жовтня на стадіоні Мапей Чітта дель Тріколоре в Реджо-нель-Емілії.\nЄдиний гол у поєдинку на 16-й хвилині забив Пауло Дібала, який точно реалізував свій момент і приніс римлянам важливі три очки.\nУкраїнський нападник Артем Довбик розпочав матч у запасі та вийшов на поле на 50-й хвилині. Втім, результативними діями він цього разу не відзначився.\nЗавдяки перемозі Рома набрала 18 очок і піднялася на друге місце в турнірній таблиці, зрівнявшись за очками з лідером чемпіонату — Наполі.\nСассуоло — Рома 0:1\nГол: Дібала, 16\nСассуоло: Мурич — Валукєвич, Ідзес, Романья (Канде, 39), Дойг — Торстведт (Вранкс, 60), Матич, Коне — Берарді, Пінамонті, Фадера\nРома: Свілар — Челік, Манчіні, Ндіка — Веслі, Коне, Крістанте (Пеллегріні, 66), Ель-Айнауї, Цимікас (Ермосо, 46) — Бейлі (Довбик, 50), Дібала\nПопередження: Торстведт, Дойг, Вольпато — Манчіні, Ермосо"
    },
    {
        "title": "ПСЖ із Забарним спромігся на домашній камбек у битві лідерів Ліги 1",
        "image": "https://images.football.ua/i/news/630x373/565/565525.jpg",
        "text": "Страсбур змусив Парі Сен-Жермен добряче понервувати у центральному матчі 8 туру чемпіонату Франції. Після першого тайму гості вели 3:1, але команда Луїса Енріке разом із Іллею Забарним у старті зуміла врятувати гру — 3:3.\nГосподарі відкрили рахунок уже на 6-й хвилині завдяки Бредлі Барколі, та ще до перерви пропустили двічі — Панічеллі (дубль) й Морейра вивели \"фарм Челсі\" уперед.\nУ другому таймі Рамуш скоротив відставання, а молодий Маюлу на 79-й хвилині головою встановив фінальний рахунок — 3:3."
    },
    {
        "title": "Лі Кан Ін визнаний найкращим азіатським футболістом 2025 року",
        "image": "https://images.football.ua/i/news/630x373/565/565467.jpg",
        "text": "Вінгер ПСЖ Лі Кан Ін був визнаний найкращим азіатським футболістом року за версією AFC Awards Riyadh 2025. Про це повідомляє прес-служба Азіатської футбольної конфедерації.\nУ боротьбі за нагороду 24-річний кореєць обійшов іранця Мехді Таремі (Олімпіакос) та японця Такефусу Кубо (Реал Сосьєдад).\nУ минулому сезоні Лі Кан Ін провів 49 матчів у всіх турнірах, у яких забив сім голів та віддав шість результативних передач. Разом із паризьким клубом він виграв Лігу чемпіонів, чемпіонат Франції, Кубок та Суперкубок країни.\n\nТим часом нагороду найкращому гравцю в межах Азії було вручено нападнику Аль-Хіляля Салему Ад-Давсарі, який став першим саудівцем, який отримав приз двічі.\nУ минулій кампанії 34-річний Ад-Давсарі відіграв 51 матч, у яких забив 27 голів та віддав 18 асистів. Він став найкращим асистентом чемпіонату Саудівської Аравії з рекордним показником у 15 гольових передач.\n\nНайкращим молодим гравцем року був визнаний півзахисник австралійського Ньюкасла Алекс Бадолато.\nВін став першим австралійцем номінованим на дану нагороду та відповідно першим переможцем.\n\nНагорода найкращому тренеру року дісталася Рі Сон Хо, який очолює жіночу збірну КНДР до 20 років.\nПід керівництвом Хо молодіжка здобула титул чемпіона світу в Колумбії у 2024 році.\nРі Сон став 28 переможцем у цій категорії і лише другим з КНДР після Чхве Кван Сока в 2006 році, який також привів збірну U-20 до перемоги в тому ж турнірі, зробивши її першою азіатською командою, яка виграла жіночий турнір ФІФА."
    },
    {
        "title": "Жиру може завершити кар'єру наприкінці сезону",
        "image": "https://images.football.ua/i/news/630x373/565/565452.jpg",
        "text": "Нападник Лілля Олів'є Жиру прокоментував умови свого контракту, розрахованого до літа 2026 року, натякнувши на можливе завершення кар'єри.\n\"Це може бути один рік плюс ще один, але може бути й лише цей. Не можна шкодувати. Треба жити моментом і бути готовим зупинитися. Втім, це буде групове рішення, разом із моєю дружиною та родиною.\nВажливо бути ясним у думках. Якщо я вважаю, що можу щось принести команді, і якщо клуб також задоволений мною, ми сядемо за стіл і обговоримо це з президентом Лілля\", — наводить слова Жиру L'Équipe.\nНинішнього сезону 39-річний Жиру провів 22 матчі, в яких забив шість голів та віддав одну гольову передачу.\nПісля семи турів Лілль набрав 11 очок і посідає сьоме місце у турнірній таблиці Ліги 1."
    },
    {
        "title": "ПСЖ не бачить причин для підвищення зарплати Дембеле",
        "image": "https://images.football.ua/i/news/630x373/565/565426.jpg",
        "text": "Усман Дембеле, який 22 вересня в Парижі став володарем Золотого м’яча, може не отримати автоматичного підвищення зарплати в Парі Сен-Жермен — попри положення в контракті, що передбачає таку можливість.\nПро це повідомляє французьке видання L’Équipe. За даними джерела, близьке оточення французького вінгера очікувало, що клуб перегляне умови угоди після історичного досягнення гравця. Однак ПСЖ наразі не демонструє готовності збільшити оклад гравця, який наразі перевищує 1 млн євро на місяць.\nУ світі футболу перегляд контрактів після Золотого м’яча — звична практика. Наприклад, Реал підвищував зарплати Луці Модричу та Каріму Бенземі після перемог у голосуванні. Та у ПСЖ ситуація інша: керівництво клубу після ери Мессі, Неймара і Мбаппе змінило фінансову політику й відмовляється платити гравцям непомірні суми.\nКонтракт Дембеле, підписаний у 2023 році, розрахований до 2026-го. Після переходу з Барселони за 50 млн євро, Усман поступово став ключовою фігурою атаки парижан. Минулого сезону він провів 51 матч, забив 36 голів і віддав 15 асистів, допомігши ПСЖ виграти Лігу чемпіонів.\nПереговори з агентом гравця Муссою Сіссоко тривають, але керівництво парижан не планує зрівнювати оклад Дембеле з тими, які колись отримували Мессі чи Неймар. Максимум — переглянуті умови в межах 1,5 млн євро на місяць, що дозволить зберегти баланс зарплат у команді."
    },
    {
        "title": "Товен — найкращий гравець місяця в Лізі 1",
        "image": "https://images.football.ua/i/news/630x373/565/565275.jpg",
        "text": "Вінгера французького Ланса Флоріана Товена визнано найкращим гравцем Ліги 1 за підсумками вересня. Про це повідомляє аккаунт чемпіонату Франції у соцмережі X.\nМинулого місяця 32-річний француз відіграв за \"криваво-золотих\" три матчі та забив один гол. На нагороду також претендували нападник Бреста Роман Дель Кастільйо та півзахисник ПСЖ Вітінья.\nЦього сезону Флоіран Товен загалом відіграв за Ланс сім матчів та забив два голи.\nРаніше повідомлялося, що Товен замінив травмованого Барколя у збірній Франції."
    },
    {
        "title": "Зідан: Одна з моїх цілей — тренувати збірну Франції",
        "image": "https://images.football.ua/i/news/630x373/565/565211.jpg",
        "text": "Колишній головний тренер мадридського Реала Зінедін Зідан висловився про повернення у великий футбол. Цитує чемпіона світу та Європи в складі \"Ле бле\" сайт Джанлуки Ді Марціо.\n\"Коли я завершив ігрову кар'єру, моє життя змінилося. Через три роки я не знав, що робити. Я перепробував так багато речей, поки не записався на тренерські курси. \nЗ усіх тренерів, у яких я був, найбільше я дізнався від Ліппі : він був дуже важливий, тому що, коли я приїхав до Італії, мені спочатку було важко, але він завжди вірив у мене. Спочатку моїм менеджером був Анчелотті, потім я став його помічником: він друг, він зіграв важливу роль у моїй кар'єрі. Карло був хорошим тренером, тому що прислухався до гравців.\nТренер повинен бути захоплений футболом, глибоко захоплений. Хороші не тільки ті, хто перемагає, є сильні тренери, які не вміють перемагати. Найголовніше для мене — донести своє бачення до гравців. Коли ти захоплений, ти правильно все доносиш до футболістів.\nЯ обов'язково повернуся до тренерської роботи.\nТренувати Ювентус? Не знаю, чому цього не сталося. Юве завжди в моєму серці, тому що цей клуб дав мені дуже багато. Не знаю, що мене чекає в майбутньому. Одна з моїх цілей – тренувати збірну Франції\", – заявив Зідан.\nВостаннє Зінедін Зідан працював тренером у мадридському Реалі, який залишив влітку 2021-го року."
    },
    {
        "title": "Вартість Забарного зросла на 13 мільйонів",
        "image": "https://images.football.ua/i/news/630x373/565/565084.jpg",
        "text": "Популярний портал Transfermarkt оновив трансферні вартості гравців французької Ліги 1, і український захисник ПСЖ Ілля Забарний отримав значний приріст оцінки.\nПорівняно з травнем 2025 року, його вартість зросла на 13 мільйонів євро і тепер становить 55 мільйонів.\nЗабарний став найдорожчим українським футболістом на цю мить та другим за історію України. Лише Михайло Мудрик перевищував цю суму, бувши оціненим у 60 мільйонів євро станом на 16 березня 2023 року.\nТаким чином, Забарний випередив Андрія Шевченка, пікова трансферна вартість якого влітку 2006 року становила 51 мільйон євро.\nНагадаємо, Забарний відкрив лік голам за ПСЖ."
    },
    {
        "title": "Жиру: Ліга 1 не поступається Серії А",
        "image": "https://images.football.ua/i/news/630x373/565/565743.jpg",
        "text": "Французький ветеран Олів'є Жиру, який повернувся до рідної Ліги 1, вважає, що французький чемпіонат нітрохи не поступається італійській Серії А, де він виграв титул з Міланом у сезоні-2021/22.\n\"Я не став би порівнювати з Прем'єр-лігою, але от Серії А наша Ліга 1 нітрохи не поступається, я не бачу особливої різниці\", — заявив Жиру в інтерв'ю L'Equipe.\nРаніше форвард виступав в Арсеналі в англійському чемпіонаті, а минулий сезон провів у MLS. \nТакож повідомлялося, що Жиру може завершити кар'єру наприкінці сезону."
    },
    {
        "title": "Баварія здолала Боруссію Д у Der Klassiker",
        "image": "https://images.football.ua/i/news/630x373/565/565583.jpg",
        "text": "Чинному чемпіону Німеччини, мюнхенській Баварії, чи не всі віддають наперед трофей і в цьому сезоні, оскільки команда Венсана Компані в стартових семи турах виглядала аж надто більш потужно за всіх суперників. Але це жодним чином не впливає на протистояння, яке вважається класичним у німецькому футболі. Матч \"Рекордмайстера\" проти дортмундської Боруссії власне й має таку назву — Der Klassiker.\nІ, судячи з усього, у поточному сезоні ми маємо всі шанси знову побачити продовження саги протистояння цих двох видатних команд за \"срібну салатницю\". Оскільки Баварія, зрозуміло, із майже бездоганними показниками станом на початок сьомого туру очолювала турнірну таблицю, тоді як позаду неї на відстані чотирьох очок перебував колектив саме Ніко Ковача, який ще напередодні гри завбачливо обрав позицію аутсайдера пари для його команди, тож на Альянц Арені \"джмелі\" мали чимось дивувати начебто явного фаворита.\nІз огляду на перший тайм, який продемонстрували команди, ту бажану для всіх інтригу треба було висмоктувати ледь не з пальця. Бо Баварія просто переїхала катком Боруссію, і єдине сподівання гостей було на власного воротаря Кобеля, щоб він убезпечив команду Ніко Ковача від розгромного рахунку ще до перерви. Атака \"джмелів\" натомість не те, щоб не пробивала по чужих воротах, а й до володінь Ноєра м’яч загалом довести не могла.\nГосподарі тим часом створювали гольові моменти, але не однієї суцільною хвилею, що зрештою, напевно, і стало причиною для того, що ми не побачили розгромного рахунку на табло після першого тайму. Але бодай один гол таки був. І доволі простий, на відміну від усіх інших комбінацій Баварії, яка та малювала біля чужих володінь. Кімміх на 22 хвилині подав із кутового з лівого флангу на Кейна на ближню, а той головою замкнув.\nПроте після такої агресивної та домінантної першої половини команда Компані знову з усього маху стрибнула на граблі, які вже вдаряли його впродовж цієї кампанії. Другий тайм у Баварії вийшов не просто посереднім, а таким, що загрожував позбавити господарів повного комплекту очок за підсумком матчу. І якби ж Нмеча чи Адеємі біль ретельно підходили б до реалізації власних гольових нагод…\nА так — команда Компані якось перетнула цей небезпечний період, після чого Ковач зробив заміну із появою на полі Джоба Беллінгема, чи не першою дією якого стала результативна помилка у власному воротарському. Намагався вибити куди подалі простріл Діаса з лівого флангу, а вийшло так, що спочатку зупинив м’яч, потів посковзнувся на рівному місці, а коли в паніці намагався вибити куди подалі, то влучив просто в Олісе, який у підкаті прочитав цей епізод із дуже холодною головою.\nОднак у ситуації, коли Баварії треба було просто довести матч до переможного завершення, Альянц Арену знову змусили нервувати. Ще одна подвійна заміна від Ковача цього разу зіграла в потрібний бік, і на 85 хвилині подачу Р’єрсона з правого флангу чи не першим дотиком до м’яча на ближній замкнув Брандт. І хотілося б \"джмелям\", щоб цей гол отримав бодай-якесь продовження, але не цього разу.\nУ наступному турі мюнхенська Баварія гостюватиме в менхенгладбахської Боруссії, тоді як посеред тижня прийматиме бельгійський Брюгге в Лізі чемпіонів УЄФА, а дортмундська Боруссія поїде в гості до датського Копенгагена, після чого прийматиме Кельн.\nБаварія — Боруссія Д 2:1\nГоли: Кейн, 22, Олісе, 79 — Брандт, 85\nБаварія: Ноєр — Бої (Бішоф, 84), Упамекано, Та, Лаймер — Кімміх, Павлович (Кім Мін Дже, 90+2) — Олісе, Кейн, Діас — Джексон (Горецка, 61)."
    },
    {
        "title": "Баварія — Боруссія Д. Анонс і прогноз на матч Бундесліги 18.10.2025",
        "image": "https://images.football.ua/i/news/630x373/565/565542.jpg",
        "text": "Німецька Бундесліга повертається після міжнародної перерви й одразу з дуже гучною афішою — на нас чекає Der Klassiker на Альянц Арені.\nМюнхенська Баварія знову на внутрішній арені набуває статусу команди, яка зносить усі суперників на своєму шляху. Принаймні, за стартові шість поєдинків команди Венсана Компані тільки таке враження й могло скластись, бо з чотирма забитими м’ячами за гру в середньому й лише трьома пропущеними навряд чи хтось зможе сказати, бо в \"Рекордмайстера\" була якась конкуренція.\nІ фактично дортмундська Боруссія наразі виглядає чи не останнім із рубежів, який, якщо Баварія подолає, то принаймні в першому колі стати \"зимовим чемпіоном\" точно зможе. Звісно, що команда Ніко Ковача цьому всіляко намагатиметься завадити, але на полі суперників це буде надзвичайно складно зробити. Приблизно 60% власних голів у цьому чемпіонаті мюнхенці забили саме на рідній арені.\n\nПроте Der Klassiker — це історія взагалі не про турнірну таблицю. У минулому сезоні в \"джмелів\" теж не було особливого ресурсу для того, щоб боротись проти \"червоних\", які перебували на шляху до повернення собі \"срібної салатниці\". І Боруссія в підсумку двічі стримала Баварію нічийними результатами (1:1 та 2:2). Та й настрій тоді в Дортмунді був геть іншим. Нині це команда, яка цілком заслужено перебуває на другій сходинці в чемпіонаті, але вже відстає на чотири очки від лідера. Наче й небагато, але й немало, якщо брати до уваги, що матчів команди зіграли всього по шість.\nТим часом Баварія продовжує страждати від кадрових проблем через травми та недостатню активність на трансферному ринку, а наступного літа все буде ще більш цікаво, бо в багатьох ключових гравців цього складу завершуються контракти, тож у другій частині сезону мюнхенці можуть приділяти структурній складовій навіть більше уваги, аніж спортивній у чемпіонаті. І щоб була можливість це робити, треба провести максимально потужне перше коло, де без перемоги в Der Klassiker гегемонію відновити не вдасться. У Боруссії теє кілька втрат — Аарон Ансельміно, Емре Джан, Жульєн Дюранвіль. Наче й небагато прізвищ, а вибір Ковача все одно поступово звужується.\n\nЗа версією букмекерів, сьогодні більше шансів на успіх мають підопічні Венсана Компані. Так, на перемогу Баварії в основний час пропонується коефіцієнт 1.36, тоді як потенційний успіх Боруссії Дортмунд оцінюється показником 7.10. Імовірність нічийного результату представлена ​​коефіцієнтом 6.20.\nБАВАРІЯ : Ноєр — Бої, Упамекано, Та, Лаймер — Кімміх, Горецка — Олісе, Гнабрі, Діас — Кейн.\nБОРУССІЯ Д : Кобель — Антон, Шлоттербек, Бенсебаїні — Коуту, Забітцер, Нмеча, Свенссон — Адеємі, Гірассі, Баєр."
    },
    {
        "title": "Дубль Доехі та гол Хедіри ще глибше поховали Гладбах ",
        "image": "https://images.football.ua/i/news/630x373/565/565523.jpg",
        "text": "У матчі сьомого туру чемпіонату Німеччини Уніон Берлін на своєму полі переграв Боруссію Менхенгладбах із рахунком 3:1.\nГосподарі з перших хвилин діяли активно й уже на 3-й хвилині відкрили рахунок завдяки точному удару Доехі.Берлінці повністю контролювали гру, і той самий Доехі на 26-й хвилині подвоїв перевагу команди.\nГості зуміли відповісти лише одного разу — на 33-й хвилині Табакович скоротив відставання, реалізувавши свій момент після помилки оборони Уніона, але після перерви команда з Берліна продовжила грати першим номером і на 81-й хвилині Рані Хедіра поставив крапку в матчі, встановивши остаточний рахунок — 3:1.\nГладбах продовжує перебувати у кризі, резервуючи дно таблиці Бундесліги."
    },
    {
        "title": "Кейна визнано найкращим гравцем вересня в Бундеслізі",
        "image": "https://images.football.ua/i/news/630x373/565/565031.jpg",
        "text": "Нападника мюнхенської Баварії Гаррі Кейна було визнано найкращим гравцем німецької Бундесліги за підсумками вересня. Про це повідомляє прес-служба чемпіонату.\nУ боротьбі за нагороду 32-річний англієць обійшов Алехандро Грімальдо (Баєр), Кайсю Сано (Майнц), Джана Узуна (Айнтрахт), Ноа Атуболу (Фрайбург) та Давіда Раума (РБ Лейпциг).\nМинулого місяця Кейн забив сім голів у трьох матчах, а всього цього сезону він відіграв 15 поєдинків, забив 21 гол та віддав чотири гольові передачі.\n🌟 @HKane is your #BundesligaPOTM for September 🙌#Bundesliga | @FCBayernEN | #FC26 | @EASportsFC pic.twitter.com/pW4eimmRiP\nПісля шести турів Баварія лідирує у Бундеслізі, набравши 18 очок, що на чотири більше, ніж у дортмундської Борусії на другому місці.\nРаніше повідомлялося, що Кейн ризикує пропустити гру з Уельсом після ушкодження."
    },
    {
        "title": "Кейн — перший гравець в історії Бундесліги з 11 голами після стартових шести турів",
        "image": "https://images.football.ua/i/news/630x373/564/564810.jpg",
        "text": ""
    },
    {
        "title": "Ноєр зрівнявся з Мюллером за кількістю перемог у Бундеслізі",
        "image": "https://images.football.ua/i/news/630x373/564/564732.jpg",
        "text": "Ветеран мюнхенської Баварії Мануель Ноєр встановив чергове історичне досягнення у Бундеслізі. Після перемоги над Айнтрахтом із Франкфурта (3:0) у шостому турі чемпіонату Німеччини 38-річний голкіпер зрівнявся з Томасом Мюллером за кількістю перемог у національній першості.\nЯк повідомляє Transfermarkt, цей матч став для Ноєра 529-м у Бундеслізі, і він здобув у ньому свою 362-гу перемогу. Таким чином, капітан Баварії ділить перше місце у рейтингу гравців із найбільшою кількістю перемог у чемпіонаті разом зі своїм колишнім одноклубником.\nНа третій позиції в історичному списку розташовується ще один легендарний воротар — Олівер Кан, на рахунку якого 310 перемог у 557 матчах.\nУ десятку найуспішніших гравців за цим показником також входять Філіп Лам, Матс Гуммельс, Лотар Маттеус, Зепп Маєр, Манфред Кальц, а також два іноземці — Роберт Левандовські та Клаудіо Пісарро."
    },
    {
        "title": "Баварія встановила історичний рекорд серед клубів топ-5 європейських ліг",
        "image": "https://images.football.ua/i/news/630x373/564/564724.jpg",
        "text": "Мюнхенська Баварія продовжує демонструвати неймовірну форму на старті нового сезону. У шостому турі Бундесліги команда Венсана Компані впевнено перемогла Айнтрахт із Франкфурта з рахунком 3:0, встановивши абсолютний рекорд серед клубів топ-5 європейських ліг.\nЯк повідомляє Opta, Баварія виграла всі десять матчів сезону-2025/26 у всіх змаганнях — у чемпіонаті, Кубку Німеччини, Лізі чемпіонів та Суперкубку. Такої переможної серії на старті кампанії не мав жоден клуб в історії не лише Бундесліги, а й усієї європейської еліти.\nЗа цей період мюнхенці забили 38 голів і пропустили лише 8. Команда вже здобула Суперкубок Німеччини, вийшла до 1/16 фіналу національного кубка, лідирує у групі Ліги чемпіонів і впевнено очолює турнірну таблицю чемпіонату Німеччини."
    },
    {
        "title": "Баварія подовжила контракт із Компані",
        "image": "https://images.football.ua/i/news/630x373/565/565756.jpg",
        "text": "Головний тренер мюнхенської Баварії Венсан Компані продовжить роботу в клубі.\nСторони підписали нову угоду до 2029 року, повідомила прес-служба німецького гранда. Попередній контракт тренера спливав у 2027 році.\nКомпані очолив Баварію влітку минулого року, замінивши Томаса Тухеля. Під керівництвом 39-річного фахівця клуб став чемпіоном Німеччини та виграв Суперкубок країни.\nУ поточному сезоні Бундесліги Баварія впевнено лідирує, здобувши перемогу в усіх семи матчах. Команда має 21 очко та відривається від найближчого переслідувача на п’ять балів. \nРаніше повідомлялося, що Баварія не цікавиться Влаховичем."
    }
]