[
    {
        "title": "Борнмут — Челсі. Анонс і прогноз на матч АПЛ 06.12.2025",
        "image": "https://images.football.ua/i/news/630x373/568/568850.jpg",
        "text": "У 15-му турі АПЛ Борнмут прийме Челсі у поєдинку, який може стати знаковим для обох клубів на різних полюсах турнірної таблиці. Господарі прагнуть перервати невтішну серію та втриматися подалі від зони вильоту, тоді як лондонці продовжують боротьбу за верхні щаблі, демонструючи в цілому впевнену гру попри окремі невдачі.\nСУБОТА, 6 ГРУДНЯ, 17:00 ▪️ ВІТАЛІТІ СТЕДІУМ, БОРНМУТ ▪️ ГОЛОВНИЙ АРБІТР — МАЙКЛ ОЛІВЕР ▪️ ПРЯМА ТРАНСЛЯЦІЯ НА SETANTA SPORTS\nБорнмут під керівництвом Андоні Іраоли переживає один із найскладніших відрізків сезону. Команда набрала лише один бал у п’яти попередніх матчах, а поразка 0:1 від Евертона лише додала тиску на іспанського наставника. Хоча в поєдинку проти \"ірисок\" представники \"вишень\" мали більше володіння м'ячем та створили низку моментів, їм знову забракло рішучості в завершальній фазі атак — проблема, яка переслідує їх уже кілька турів поспіль.\n\nОднак не все так похмуро. Саме на Віталіті Стедіум Борнмут почувається значно впевненіше: чотири перемоги, дві нічиї та лише одна поразка — солідний показник для хоч і амбітного, але так званого \"середняка\" чемпіонату. Команда Іраоли активно пресингує, швидко переходить у контратаки та регулярно створює моменти, але нестабільність у захисті та втрата концентрації наприкінці матчів зводять старання нанівець. Важливо й те, що Борнмут забиває регулярно, хоча й пропускає майже стільки ж — 21 проти 24.\nЧелсі Енцо Марески проводить сезон значно впевненіше й заслужено перебуває у зоні Ліги чемпіонів. Лондонці набрали 24 очки, спираючись на баланс між якісною обороною та швидкісним, технічним позиційним футболом. До сенсаційної поразки з рахунком 1:3 у мідвік від Лідса лондонська команда йшла на серії з трьох перемог і виснажливого нічийного результату з Арсеналом (1:1), у якому \"сині\" вдесятьох продемонстрували характер та чималу жагу зіпсувати чемпілгські посягання непримиримого конкурента.\n\nЗахист Челсі — один із найкращих у лізі, лише 12 пропущених м’ячів за 14 турів. У нападі \"сині\" стали відчутно різноманітнішими, а стабільність на виїзді — чотири перемоги в шести поєдинках — додає їм упевненості. Мареска продовжує формувати пізнаваний стиль з акцентом на тривалі розіграші, пресинг і високу інтенсивність. Попри невдачу на Елланд Роуд, Челсі все ж залишається фаворитом у майбутній зустрічі, але у той же час — до фізичної готовності \"пенсіонерів\" у цей насичений графік є питання, а важливість дискваліфікованого Мойзеса Кайседо для команди надто очевидна.\nЗа версією букмекерів, сьогодні більше шансів на успіх мають підопічні Енцо Марески. Так, на перемогу Челсі в основний час пропонується коефіцієнт 2.16, тоді як потенційний успіх Борнмута оцінюється показником 3.10. Ймовірність нічийного результату представлена ​​коефіцієнтом 3.75. \nБОРНМУТ : Петрович — Сміт, Діакіте, Сенесі, Трюффер — Адамс, Скотт — Семеньйо, Брукс, Адлі  — Еванілсон\nЧЕЛСІ : Санчес — Гюсто, Чалоба, Фофана, Кукурелья — Енцо, Андрей Сантос — Педру Нету, Палмер, Гарначо — Жуан Педро"
    },
    {
        "title": "Рашфорда та Бруну Фернандеша додали до переліку легенд Манчестер Юнайтед",
        "image": "https://images.football.ua/i/news/630x373/568/568951.jpg",
        "text": "Англійський Манчестер Юнайтед на своєму офіційному сайті має окремий розділ у підкатегорії переліку гравців клубу, який присвячений легендарним постатям у історії клубу.\nУважні уболівальники \"Червоних дияволів\" в останньому оновлені контенту в цій категорії помітили присутність нинішнього португальського півзахисника клубу Бруну Фернандеша, а також англійського нападника Маркуса Рашфорда, який нині виступає на правах оренди за каталонську Барселону.\nЧинні гравці доповнили перелік, у якому наявні такі легендарні постаті, як Джордж Бест, Раян Гіггз, сер Боббі Чарльтон та інші.\n\nРашфорд є вихованцем клубу та провів 426 матчів, забив 138 голів та віддав 78 гольових передач, тоді як нинішнього капітана Бруну придбали з лісабонського Спортінга за 65 млн євро взимку 2020 року, після чого він провів 305 матчів, забив 100 голів та віддав 91 асист."
    },
    {
        "title": "Манчестер Сіті — Сандерленд. Анонс і прогноз на матч АПЛ 06.12.2025",
        "image": "https://images.football.ua/i/news/630x373/568/568852.jpg",
        "text": "У 15-му турі англійської Прем’єр-ліги Манчестер Сіті прийме Сандерленд на Етіхад Стедіум — матч, що для господарів може стати черговим кроком у гонитві за Арсеналом, а для гостей — новою нагодою довести, що їхня смілива історія повернення до еліти не є випадковістю.\nСУБОТА, 6 ГРУДНЯ, 17:00 ▪️ ЕТІХАД СТЕДІУМ, МАНЧЕСТЕР ▪️ ГОЛОВНИЙ АРБІТР — ЕНДРЮ МЕДЛІ ▪️ ПРЯМА ТРАНСЛЯЦІЯ НА SETANTA SPORTS\nМанчестер Сіті їде на хвилі емоцій після справжнього гол-фієсти у Лондоні, де вони дивом втримали перемогу над Фулгемом з рахунком 5:4. Ця перемога, як і попередня над Лідсом (3:2), стала ще одним доказом неймовірної атакувальної сили команди Пепа Гвардіоли та водночас — тривожним дзвіночком, який говорить про проблеми в обороні. Впевнено ведучи з різницею у чотири м'ячі, Сіті ледве не втратив перемогу, знову показавши вразливість у другому таймі. Ерлінг Голанд, який у тій грі досяг позначки в 100 голів у Прем'єр-лізі у рекордні терміни, разом із Філом Фоденом — головні загрози для будь-якої оборони. Однак Гвардіола відверто стурбований нестабільністю команди і знає, що будь-яка втрата очок може остаточно відкинути їх від лідируючого Арсеналу.\n\nІсторично для Сіті сьогоднішній суперник — один з улюблених: \"містяни\" виграли останні сім зустрічей із загальною різницею м'ячів 20:6. Більше того, у своїх стінах манкуніанці перемагають у шести матчах поспіль, забивши вже 19 голів — найкращий показник у лізі. Команда Гвардіоли також демонструє впевненість проти новачків ліги, не програючи їм у 26 останніх матчах. Однак поєднання календаря (після Сандерленда на \"містян\" чекає мадридський Реал у Лізі чемпіонів) і травм ключових гравців, як-от Родрі та Ковачич, може змусити іспанського тренера йти на ротацію.\nСандерленд приїжджає до Манчестера з повним багажем впевненості. Команда Ле Брі не просто адаптувалася до еліти — вона активно в ній бореться. У середу \"чорні коти\" показали характерну бійцівську гру на Енфілді, де ледве не здобули сенсаційну перемогу над Ліверпулем (завадив К'єза), а в підсумку заслужено розділили очки (1:1). Цей результат став логічним продовженням серії: нічия з Арсеналом, перемога над Челсі та вражаючий камбек у матчі з Борнмутом (3:2) після відставання 0:2. Ле Брі, який у день матчу відзначає 50-річчя, виховує в команді віру в те, що перемагати можна скрізь.\n\nУ чому ж секрет успіху Сандерленда, окрім влучної трансферної кампанії влітку? Відповідь — у чіткій організації, працьовитому центру поля та здатності використовувати свої шанси. Однак історична статистика для гостей похмура: вони не перемагали Манчестер Сіті з 2013 року. Більше того, поразка в цьому матчі стане для клубу ювілейною — 300-ю у Прем'єр-лізі, і вони встановлять антирекорд за швидкістю досягнення цієї позначки. Але ці цифри навряд чи лякають нинішній Сандерленд. Маючи таких лідерів, як досвідчений капітан Граніт Джака, креативний Енцо Ле Фе та таку високу реалізацію, команда готова спробувати скористатися можливими помилками нервової оборони суперника.\nЗа версією букмекерів, сьогодні більше шансів на успіх мають підопічні Пепа Гвардіоли. Так, на перемогу Манчестер Сіті в основний час пропонується коефіцієнт 1.25, тоді як потенційний успіх Сандерленда оцінюється показником 12.0. Ймовірність нічийного результату представлена ​​коефіцієнтом 6.00. \nМАНЧЕСТЕР СІТІ : Донаррумма — Хусанов, Стоунз, Гвардіол, О’Райлі — Ніко Гонсалес, Рейндерс — Шеркі, Мармуш, Савіньйо — Голанд\nСАНДЕРЛЕНД:  Руфс — Г'юм, Мукіеле, Баллард, Альдерете, Рейнілдо — Джака, Садікі — Тальбі, Ісідор, Ле Фе"
    },
    {
        "title": "Астон Вілла — Арсенал. Анонс і прогноз на матч АПЛ 06.12.2025",
        "image": "https://images.football.ua/i/news/630x373/568/568845.jpg",
        "text": "15-й тур АПЛ розпочнеться справжнім видовищем — дуеллю третьої команди чемпіонату Астон Вілли та лідера таблиці Арсеналу. На Вілла Парк з’їжджаються два клуби, які перебувають у фантастичній формі й ведуть пряму боротьбу за верхні позиції. Мікель Артета та Унаї Емері знову зійдуться в одному з найбільш принципових матчів початку зими.\nСУБОТА, 6 ГРУДНЯ, 14:30 ▪️ ВІЛЛА ПАРК, БІРМІНГЕМ ▪️ ГОЛОВНИЙ АРБІТР — ПІТЕР БЕНКС ▪️ ПРЯМА ТРАНСЛЯЦІЯ НА SETANTA SPORTS\nПідопічні Унаї Емері пережили стрімке переродження: після провального старту сезону Астон Вілла увірвалася у топ-3 і нині залишається найсильнішою командою АПЛ за останні шість турів. Шість перемог поспіль у всіх турнірах, чотири — в рамках чемпіонату, та вісім виграшів поспіль на власному полі зробили Вілла Парк однією з найнебезпечніших арен Англії. Вражає і продуктивність: у попередньому турі команда створила один із найяскравіших камбеків сезону, здолавши Брайтон у гольовій феєрії 4:3, програючи по ходу 0:2.\n\nГерой тієї гри — Оллі Воткінс, який нарешті прорвався після мовчазного періоду. Його дубль став ключем до перемоги та водночас підтвердив, що англійський нападник перебуває в оптимальних кондиціях напередодні зустрічі з одним із найкращих, але обезкровлених захистів ліги. До матчу Емері підходить без Емі Мартінеса, який травмував спину, тож місце у воротах, імовірно, знову посяде Марко Бізот. Інших втрат мінімум, а конкуренція за позиції в атаці лише зростає на тлі потужної форми Доніелла Малена. І традиційно не слід забувати, наскільки поєдинки проти Арсеналу є принциповими для Емері — позатого сезону він \"пожертвував\" виходом до фіналу Ліги конференцій, щоб майже знищити чемпіонські надії свого колишнього клубу наприкінці кампанії. Хіба є у когось сумніви, що він спробує зробити це знову?\nАрсенал продовжує впевнено очолювати турнірну таблицю Прем’єр-ліги, повернувши п’ятиочковий відрив після контрольної перемоги над Брентфордом (2:0). Підопічні Мікеля Артети залишаються єдиною командою сезону, що пропустила менше десяти голів — лише сім у 14 турах. Серія з 18 матчів без поразок у всіх турнірах доводить: нині це найстабільніший та найзріліший колектив Англії та, можливо, усієї Європи.\n\nВтім, кадрова ситуація, особливо у лінії оборони, у гостей наразі складна. Крістіан Москера та Деклан Райс отримали ушкодження в грі проти Брентфорда. Якщо Райс запевняє, що буде готовий, то вихід Москери під питанням, як і участь Саліба та Троссара. Біг Габі, звісно, поки недоступний. Водночас Меріно знову вразив у ролі \"фальшивої дев'ятки\", забивши черговий важливий м’яч, а Букайо Сака вкотре зробив різницю після виходу з лави. Попри втрати, Арсенал зберігає вагому перевагу — якість складу і ширина лави дозволяють команді не падати у темпі боротьби за титул. Але якщо Райс зіграти не зможе — це велика втрата, яка може завдати удару по лондонцях, якого вони ще не відчували цього сезону. Побачимо...\nЗа версією букмекерів, сьогодні більше шансів на успіх мають підопічні Мікеля Артети. Так, на перемогу Арсеналу в основний час пропонується коефіцієнт 1.86, тоді як потенційний успіх Астон Вілли оцінюється показником 4.33. Ймовірність нічийного результату представлена ​​коефіцієнтом 3.50. \nАСТОН ВІЛЛА : Бізот — Кеш, Конса, Торрес, Дінь — Камара, Тілеманс — Буендія, Макгінн, Роджерс — Воткінс\nАРСЕНАЛ : Рая — Вайт, Тімбер, Інкап’є, Калафіорі — Едегор, Субіменді, Меріно — Сака, Йокерес, Езе"
    },
    {
        "title": "Салаха готові купити клуби з Саудівської Аравії",
        "image": "https://images.football.ua/i/news/630x373/568/568902.jpg",
        "text": "Єгипетський форвард Ліверпуля Мохамед Салах втратив тверде місце у стартовому складі команди. 33-річний Салах починав на лаві запасних два останні матчі Прем'єр-ліги, причому в одному з них провів там усі 90 хвилин. \nМохамед Салах і Ліверпуль: що далі?\nНа тлі такої ситуації з'явився новий виток чуток, що пов'язують Салаха з командами із Саудівської Аравії. Як повідомляє The Telegraph, саудівські клуби готові профінансувати трансфер єгипетського форварда.\nРаніше Салах уже контактував із клубами з Саудівської Аравії, але навесні продовжив контракт із \"мерсисайдцями\" до середини 2027 року. Таким чином, для його купівлі у наступному році аравійцям доведеться суттєво витратитися."
    },
    {
        "title": "Манчестер Юнайтед упустив перемогу над Вест Гемом",
        "image": "https://images.football.ua/i/news/630x373/568/568881.jpg",
        "text": "Тур посеред тижня для англійської Прем’єр-ліги є явищем не надто звичним, але все ж таки трапляється кілька разів за ходом кожного із сезоні. Особливо це актуально в період поблизу різдвяно-новорічних свят. І годі тоді й казати про пізній матч у четвер за розкладом, який відбувається фактично за півтори доби до початку ігор на вікенд. У контексті чотирнадцятого туру національної першості місію закривати програму чергового раунду було довірено Манчестер Юнайтед та лондонському Вест Гему на Олд Траффорд.\nЗвичайно, що в цій дуелі неможливо було пройти повз постать захисника \"залізних\" Аарона Ван-Біссаки, який відносно нещодавно в своїй кар’єрі тішив глядачів на цьому легендарному стадіоні у футболці \"Червоних дияволів\". Цього ж разу англієць опинився по інший бік барикад і принаймні в першому таймі зробив точно найбільше дотиків до м’яча та передач до чужого штрафного в складі гостей, та й у порівнянні з господарями також не пас задніх.\nХоча загалом час до перерви можна занести до активу команди Рубена Аморіма, яка на початках була не надто завзятою в атаці й відбивалась від спроб суперників загострити, але потім Манчестер Юнайтед поступово прокидався, і гаряче вже ставало в штрафному Ареола. Робота для воротаря при цьому не забарилась, і з розкішною спробою перекидання подачею з правого флангу від Мбемо французький голкіпер уперше вступив до гри по-справжньому.\nА потім не забарився й божевільний момент Зіркзе – Куньї – Бруну Фернандеша, який воно оформили на трьох у центрі чужого штрафного, але тоді навіть Ван-Біссака вибивав м’яч із лінії воріт власної команди, тоді як фінальна крапка португальця лише змусила м’яч облизнути лівий каркас воріт. І ще можна згадати обмін ударами Боуена та Мазрауї, які додатково розім’яли воротарів по обидва боки поля незадовго до перерви.\nУ другому ж таймі Юнайтед намагався бути більш акцентованим попереду та на 58 хвилині домігся свого. Стінка на правому фланзі від Каземіро та Діалло завершилась прострілом до центру штрафного на Далота, удар якого в дальній кут не встигли накрити захисники. І начебто настрій у команди Аморіма був спочатку йти та добивати суперників другим голом, але чомусь \"Червоні дияволи\" так на це й не наважились, після чого сталось те, що й завжди трапляється в таких випадках.\nСпроба засушити гру на останніх хвилинах від клубу з Манчестера в підсумку виявилась невдалою, тож коли на 84 хвилині Мазрауї в стилі Ван-Біссаки зразка першого тайму вибивав із лінії власних воріт удар головою від Боуена з подачі кутового з правого флангу на ближню в дальньому куті, а Магасса добивав відскок у сітку, залишалось лише знизувати плечима. Незважаючи на спроби знову повернутись до атаки, команда Аморіма більше в цьому матчі нічого суперникам заподіяти не змогла.\nУ наступному турі Манчестер Юнайтед гостюватиме у Вулвергемптона, а лондонський Вест Гем поїде до Брайтона.\n\r\nМанчестер Юнайтед — Вест Гем 1:1\nГоли: Далот, 58 — Магасса, 84\nМанчестер Юнайтед: Ламменс — Далот (Доргу, 68), Гевен (Йоро, 46), Шоу (Мартінес, 88) — Діалло, Каземіро, Б. Фернандеш, Мазрауї — Мбемо, Кунья (Маунт, 77) — Зіркзе (Угарте, 77).\nВест Гем: Ареола — Ван-Біссака, Мавропанос, Тодібо, Діуф — Магасса, Поттс (Ірвінг, 83) — Боуен, Соучек (Канте, 83), М. Фернандеш — Вілсон (Кілман, 87).\n\nПопередження: Гевен, Ван-Біссака, Шоу — Діуф"
    },
    {
        "title": "Манчестер Юнайтед — Вест Гем. Анонс і прогноз на матч АПЛ 04.12.2025",
        "image": "https://images.football.ua/i/news/630x373/568/568715.jpg",
        "text": "У четвер увечері Олд Траффорд стане ареною для завершального поєдинку 14-го туру англійської Прем’єр-ліги: Манчестер Юнайтед прийме Вест Гем у дуелі команд, які однаково гостро потребують очок. \"Червоні дияволи\" встигли ожити після низки провалів, тоді як \"молотобійці\" приїжджають до Манчестера на тлі болючої поразки та втрати ключового лідера.\nЧЕТВЕР, 4 ГРУДНЯ, 22:00 ▪️ ОЛД ТРАФФОРД, МАНЧЕСТЕР ▪️ ГОЛОВНИЙ АРБІТР — ЕНДРЮ КІТЧЕН ▪️ ПРЯМА ТРАНСЛЯЦІЯ НА SETANTA SPORTS\nПісля невдалого виступу проти Евертона, який провів фактично увесь поєдинок удесятьох, та неприємного осаду від домашніх результатів, команда Рубена Аморіма змогла вдало перезавантажитися — важка, але перемога на характері з рахунком 2:1 над Крістал Пелес на Селгерст Парк повернула Манчестер Юнайтед у боротьбу за найвищі місця у турнірній таблиці. Манкуніанці продемонстрували не тільки тактичну адаптивність, а й стійкість, переламавши хід поєдинку після пропущеного пенальті.\n\nГероями, як би дивно це не було, стали Джошуа Зіркзе та Мейсон Маунт — обидва скористалися ювелірними стандартами Бруну Фернандеша, і тепер їхній статус у стартовому складі навряд чи хтось ставить під сумнів. Повернення Маттеуса Куньї після травми додає глибини атаці, Лісандро Мартінес нарешті зіграв перші хвилини з лютого, а загальна форма команди Аморіма в останніх семи матчах (лише одна поразка) свідчить про поступову стабілізацію. Водночас Аморім ризикує встановити ще один непрестижний рекорд під час своєї каденції на Олд Траффорд — у разі поразки це може стати його десяте домашнє фіаско в АПЛ за 20 матчів.\nНа відміну від Юнайтед, Вест Гем до Манчестера прибуває в сумбурному стані. Поразка 0:2 від Ліверпуля з нульовою кількістю ударів по воротах — показова: команда Нуну Ешпіріту Санту втратила крихку впевненість, вибудувану серією позитивних результатів за останній час. Крім того, червона картка Лукаса Пакети через суперечки з арбітром та його подальший емоційний сплеск у соцмережах стали ударом по командній дисципліні. \n\nПроблем додає й кадрове питання: без Пакети, із сумнівною готовністю Саммервілла та хитким вибором у центрі захисту (Тодібо, Мавропанос, Кілман — головоломка щотуру), Нуну знову доводиться імпровізувати. Хоча торішній подвиг повторити буде складно, саме Вест Гем минулого сезону двічі обіграв Юнайтед у чемпіонаті, включаючи сенсаційні 2:0 на Олд Траффорд — перший успіх \"молотобійців\" на цьому стадіоні за 17 років. Але у 2025-му виїзди все ще болюча тема для лондонців: це буде п’ята спроба Нуну виграти свій перший гостьовий матч у Прем’єр-лізі на чолі Вест Гема.\nЗа версією букмекерів, сьогодні більше шансів на успіх мають підопічні Рубена Аморіма. Так, на перемогу Манчестер Юнайтед в основний час пропонується коефіцієнт 1.44, тоді як потенційний успіх Вест Гема оцінюється показником 6.33. Ймовірність нічийного результату представлена ​​коефіцієнтом 4.75. \nМАНЧЕСТЕР ЮНАЙТЕД : Ламменс — Мазрауї, де Лігт, Шоу — Амад, Каземіро, Бруну Фернандеш, Дало — Мбемо, Маунт — Зіркзе\nВЕСТ ГЕМ : Ареола — Ван-Біссака, Тодібо, Кілман, Діуф — Поттс, Соучек — Боуен, Матеуш Фернандеш, Гільєрме — Вілсон"
    },
    {
        "title": "Лідс Юнайтед — Ліверпуль. Анонс і прогноз на матч АПЛ 06.12.2025",
        "image": "https://images.football.ua/i/news/630x373/568/568856.jpg",
        "text": "У суботній вечір на Елланд Роуд зійдуться Лідс Юнайтед, що дає натяки на відродження, та досі непередбачуваний у цьому сезоні Ліверпуль — матч, який може серйозно вплинути на ситуацію як у нижній частині таблиці, так і в боротьбі за єврокубкові місця. Обидві команди перебувають у різному емоційному стані, але кожна має свої причини атакувати з перших хвилин.\nСУБОТА, 6 ГРУДНЯ, 19:30 ▪️ ЕЛЛАНД РОУД, ЛІДС ▪️ ГОЛОВНИЙ АРБІТР — ЕНТОНІ ТЕЙЛОР ▪️ ПРЯМА ТРАНСЛЯЦІЯ НА SETANTA SPORTS\nПовернення Лідса до Прем’єр-ліги виявилося далеким від сенсаційного прориву Сандерленда, однак нещодавній матч проти Челсі став справжнім сенсаційним вибухом. Після серії з чотирьох поразок команда Даніеля Фарке шокувала фаворита, здобувши переконливу перемогу 3:1. Новий формат із трьома захисниками та п’ятьма півзахисниками вже дав результат — і Фарке, навколо майбутнього якого вже точилися суперечки, точно не стане відмовлятися від системи, що принесла команді впевненість та необхідні очки.\n\nГолами Бійола, Танаки та Калверта-Льюїна \"павичи\" не лише перервали неприємну серію, а й тимчасово вирвався із зони вильоту. До того ж, новачки Прем’єр-ліги вже показували характер у матчі з Манчестер Сіті, де мало не відігралися у другому таймі. Лідс має сильну статистику зі стандартів — сім забитих голів — і саме це може стати ключем до успіху в суботу. Водночас оборона залишається слабким місцем, і тренерський штаб чудово це розуміє.\nЛіверпуль Арне Слота продовжує жити у режимі емоційних гойдалок. Після важливої перемоги над Вест Гемом чинний чемпіон знову втратив очки — цього разу у домашній грі з Сандерлендом (1:1). Лише самовідданий блок від К’єзи в останні хвилини врятував мерсісайдців від поразки, яка стала б уже сьомою у сезоні. Тиск на Слота лише зростає, але керівництво клубу поки не планує змін на тренерському містку.\n\nПопри невпевнену форму, Ліверпуль може похвалитися тим, що не програє вже два тури, а третій поспіль результат без поразки стане для команди найкращою міні-серією з вересня. Підопічним Слота важливо набрати хід перед дуеллю з Інтером у Лізі чемпіонів, і матч проти Лідса — слушна можливість повернути впевненість у нападі. До того ж суперник навряд чи гратиме другим номером, що може підіграти сильним сторонам \"червоних\". Водночас це може мати й зворотній ефект — оборона Ліверпуля настільки вразлива і так безглуздо помиляється, що цілком можна чекати результативної гри з обох сторін.\nЗа версією букмекерів, сьогодні більше шансів на успіх мають підопічні Арне Слота. Так, на перемогу Ліверпуля в основний час пропонується коефіцієнт 1.77, тоді як потенційний успіх Лідс Юнайтед оцінюється показником 4.00. Ймовірність нічийного результату представлена ​​коефіцієнтом 4.00. \nЛІДС ЮНАЙТЕД : Перрі — Родон, Бійол, Стрейк — Богл, Штах, Танака, Ампаду, Гудмундссон — Калверт-Льюїн, Нмеча\nЛІВЕРПУЛЬ : Аліссон — Бредлі, Конате, ван Дейк, Робертсон — Гравенберх, Джонс — Салах, Вірц, К’єза — Екітіке"
    },
    {
        "title": "Бетіс — Барселона. Анонс і прогноз на матч Ла Ліги 06.12.2025",
        "image": "https://images.football.ua/i/news/630x373/568/568919.jpg",
        "text": "Барселона прагнутиме відірватися на чотири очки від Реал Мадрида, який посідає друге місце, у вершині таблиці Ла Ліги, продовжуючи свою кампанію виїзним матчем проти Реал Бетіс у суботу.\nБетіс — Барселона\nСубота, 6 грудня, 19:30, стадіон Естадіо де Ла Картуха, Севілья\r\nПряма трансляція на медіасервісі MEGOGO. \n\nРеал Бетіс, непереможний в останніх восьми матчах у всіх турнірах, підійде до суботнього матчу з Барселоною, сповнений впевненості. Команда Мануеля Пеллегріні минулого вікенду перемогла Севілью 2:0 у севільському дербі, що дозволило їм набрати 24 очки у 14 матчах ліги. \"Зелено-білі\" посідають п'яте місце у дивізіоні, маючи показники шість перемог, шість нічиїх та дві поразки. Реал Бетіс також успішно виступає у Лізі Європи, а у середу команда здобула путівку до третього раунду Кубка Іспанії завдяки перемозі 4:1 над Торрентом, командою четвертого дивізіону. \"Вердібланкос\" фінішували шостими у вищому дивізіоні Іспанії минулого сезону, але цього сезону вони мають потенціал покращити цей результат, оскільки Пеллегріні зібрав дуже сильний склад.\nРеал Бетіс не зміг перемогти Барселону з грудня 2021 року, але дві з їхніх останніх трьох зустрічей закінчилися внічию, включаючи обидва матчі ліги минулого сезону. Барселона зіграла внічию 2:2 з Реал Бетісом у Севільї минулого сезону, а у зворотному матчі була нічия 1:1. Однак, \"синьо-гранатові\" не програвали \"вердібланкос\" у Севільї з січня 2011 року. Фактично, Реал Бетіс не перемагав Барселону вдома в Ла Лізі з березня 2008 року, і гості прибудуть як фаворити, прагнучи здобути шосту поспіль перемогу у вищому дивізіоні Іспанії.\nКоманда Гансі Фліка була чудовою у вівторок увечері проти Атлетіко, здобувши перемогу 3:1. Наразі вони очолюють дивізіон, випереджаючи Реал Мадрид на одне очко (який зіграє у неділю проти Сельта Віго). Барселона має ще чотири матчі до зимової перерви в Іспанії, граючи проти Реал Бетіс, Осасуни та Вільярреала в Ла Лізі, на додаток до домашнього матчу Ліги чемпіонів проти Айнтрахта Франкфурт.\nХоча \"каталонці\" мали свої проблеми цього сезону, те саме можна сказати і про Реал Мадрид, і боротьба за титул Ла Ліги у другій половині кампанії обіцяє бути захоплюючою. Барселона відчайдушно прагнутиме гарантувати, що вона буде на вершині на початку 2026 року.\nЗа версією betking на перемогу Бетіс можна поставити з коефіцієнтом 4.00, тоді як потенційний успіх Барселони оцінюється показником 1.72. Імовірність нічийного результату представлена ​​коефіцієнтом 4.75.\nРеал Бетіс: Вальєс — Руйбаль, Натан, Бартра, Гомес — Алтіміра, Рока — Антоні, Форнальс, Еззальзулі — Ернандес.\nБарселона: Ж. Гарсія — Кунде, Кубарсі, Мартін, Бальде — де Йонг, Е. Гарсія — Ямаль, Педрі, Рафінья — Левандовські.\nНе зіграють: Бельєрін, Іско (Реал Бетіс) — тер Штеген, Гаві, Ольмо (Барселона).\nПід питанням: Амрабат, Ло Чельсо (Реал Бетіс) — Араухо (Барселона).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Барселона продовжила контракт з Еріком Гарсією",
        "image": "https://images.football.ua/i/news/630x373/568/568908.jpg",
        "text": "Барселона на своєму офіційному сайті оголосила про продовження контракту з захисником Еріком Гарсією.\nНова угода з 24-річним іспанцем розрахована до літа 2031 року.\nГарсія виступає у складі \"блаугранас\" з літа 2014 року, коли він залишив Манчестер Сіті.\nЦього сезону Ерік провів 20 матчів, у яких забив один гол та віддав одну гольову передачу.\nРаніше повідомлялося, що Де Йонг та Фермін Лопес відновилися після травм."
    },
    {
        "title": "Ла Ліга-2025/26, 15 тур. Анонси поєдинків і головні інтриги",
        "image": "https://images.football.ua/i/news/630x373/568/568814.jpg",
        "text": "Відсьогодні й до вівторка, 9 грудня, мають відбутися всі десять матчів 15-го туру іспанської Ла Ліги-2025/26. Відкриють його на Естадіо Карлос Тартьєре в Ов'єдо, де місцевий Реал прийматиме Мальорку. Нагадаємо, що серед тижня ряд представників найвищого дивізіону Іспанії провів свої дуелі в рамках 1/32 фіналу Кубка країни.\nСлідкуйте за поєдинками чемпіонату на Football.ua.\n15 тур. 05.12.2025\n15 тур. 06.12.2025\n15 тур. 07.12.2025\n15 тур. 08.12.2025\n[*] — положення в турнірній таблиці\nП'ятниця, 5 грудня, 22:00. Естадіо Карлос Тартьєре, Ов'єдо\nРеал Ов'єдо до п'ятничної дуелі підходить на тлі ідентичних невдалих серій — чотири матчі без голів як загалом, так і конкретно вдома. У XXI столітті клуб тільки раз обіграв Мальорку (також шість нічиїх і чотири поразки на виїзді) і сталося це якраз на Естадіо Карлос Тартьєре. Команда Луїса Карріона потребує залікових балів для порятунку й сьогодні вона має набрати бодай один.\nОфіційним беттінг-партнером Ла Ліги в України є букмекерська компанія betking.\n\nНа відміну від свого суперника, який із Кубка Іспанії вилетів раундом раніше, Мальорка серед тижня дісталася 1/16 фіналу турніру, на виїзді обігравши Нумансію (3:2). Минулої суботи ж колектив Ягоби Аррасате втратив домашню звитягу над Осасуною (2:2). Погано виступаючи поза власним полем острівний клуб навряд чи зуміє збільшити свій відрив від зони вильоту за рахунок матчу проти Реала Ов'єдо.\nСубота, 6 грудня, 15:00. Естадіо де ла Кераміка, Вільярреал\nСеред тижня Вільярреал тільки в серії пенальті дотиснув Антоніано у виїзному матчі Кубка Іспанії. Тепер клуб націлений на продовження солідної безпрограшної серії у поєдинках із Хетафе (8В, 5Н). Минулої неділі підопічні Марселіно на виїзді вирвала звитягу над Реалом Сосьєдад (3:2), яка для них була п'ятою поспіль у Ла Лізі.\n\nЯк і Вільярреал, Хетафе не без проблем дістався наступного раунду Кубка країни. Команда Хосе Бордаласа в додатковий час довершила виїзний камбек у матчі проти Навалькарнеро (3:2). У чемпіонаті ж клуб туром раніше впорався вдома з Ельче (1:0), однак його спроможність у суботу бодай відібрати очки в нині стабільнішого суперника викликає значні сумніви.\nСубота, 6 грудня, 17:15. Мендісорроса, Віторія-Гастейс\nПісля першої за понад рік серії з трьох поразок у Ла Лізі Алавес на виїзді розібрався з Португалете (3:0) у Кубку Іспанії. Тепер клуб має намір утретє поспіль обіграти Реал Сосьєдад. Колектив Едуардо Коудета саме вдома набрав 11 з 15-ти своїх очок і попри нещодавні невдачі його здатність у суботу досягнути принаймні нічийного результату не слід недооцінювати.\n\nТуром раніше безпрограшна серія Реала Сосьєдад у чемпіонаті (3В, 2Н) перервалася домашньою поразкою від Вільярреала (2:3). Після цього підопічні Серхіо Франсіско теж подолали 1/32 фіналу Кубка країни, обігравши Реус на виїзді (2:0). У суботу чимало буде залежати від готовності Алавеса стримати суперника, який у попередніх п'яти матчах Ла Ліги відзначився 11-ма голами.\nСубота, 6 грудня, 19:30. Естадіо Олімпіко де ла Картуха, Севілья\nПовний анонс цього протистояння читайте на нашому сайті вранці 06.12.2025.\n\nСубота, 6 грудня, 22:00. Естадіо Сан-Мамес, Більбао\nПовний анонс цього протистояння читайте на нашому сайті вранці 06.12.2025.\nНеділя, 7 грудня, 15:00. Естадіо Мартінес Валеро, Ельче\nЕльче серед тижня ледь обіграв Кінтанар у виїзній дуелі Кубка Іспанії завдяки голу в додатковий час (2:1), а туром чемпіонату раніше поразкою від Хетафе на виїзді (0:1) продовжив свою серію без перемог до семи поєдинків (3Н, 4П). Тим не менш, вдома команда Едера Сарабії у Ла Лізі-2025/26 ще не програвала, 13 із 16-ти очок набравши саме на Естадіо Мартінес Валеро.\n\nЖирона з Кубка навпаки вилетіла, ставши для Оуренсе другою після Реала Ов'єдо жертвою з Ла Ліги. Колектив Мічела поступилися з рахунком 1:2 на виїзді. Раніше відібравши очки в Реала Мадрид і Реала Бетіс, клуб сподіватиметься зачепитися за позитивний для себе результат і в матчі проти суперника, якого з 2022 року обіграв тричі поспіль.\nНеділя, 7 грудня, 17:15. Камп де Месталья, Валенсія\nВаленсія в драматичній розв'язці виїзного матчу проти Картахени в Кубку Іспанії вирвала звитягу (2:1) за рахунок гола наприкінці додаткового часу. Раніше підопічні Карлоса Корберана на виїзді зіграли внічию з Райо Вальєкано (1:1), вперше в сезоні уникнувши поразок у трьох поспіль поєдинках Ла Ліги (1В, 2Н). Успіх у неділю дозволить господарям поля обійти свого суперника в турнірній таблиці.\n\nВпоравшись з Естремадурою на виїзді (2:1) наступного раунду Кубка країни дісталася й Севілья. Сталося це після домашньої для команди Матіаса Алмейди поразки від Реала Бетіс у міському дербі (0:2), а також загалом п'ятої у попередніх шести турах Ла Ліги. Свого недільного суперника клуб не перемагав протягом чотирьох матчів, тож саме гості будуть андердогами.\nНеділя, 7 грудня, 19:30. RCDE Стедіум, Корнелья де Льобрегат/Ель-Прат де Льобрегат\nЕспаньйол поступився Балеарес на виїзді (1:0), попрощавшись із Кубком Іспанії. Тепер колектив Маноло Гонсалеса повністю зосередиться на чемпіонаті, продовжуючи мріяти про завершення кампанії у топ-6 після перемог у двох попередніх турах. Свого майбутнього суперника клуб із Барселони сподіватиметься здолати вчетверте поспіль.\n\nШлях Райо Вальєкано в Кубку країни продовжився завдяки пізньому виїзному голу у ворота Реала Авіли в додатковий час (2:1). Нещодавно видавши серію з трьох поспіль нічиїх у чемпіонаті, підопічні Іньїго Переса мають намір трохи наблизитися до єврокубкової зони, хоча нещодавні нестабільні виступи поза власним полем можуть бути для них поганим знаком.\nНеділя, 7 грудня, 22:00. Естадіо Сантьяго Бернабеу, Мадрид\nПовний анонс цього протистояння читайте на нашому сайті вранці 07.12.2025.\n\nПонеділок, 8 грудня, 22:00. Естадіо Ель-Садар, Памплона\nОсасуна туром раніше хоч і вирвала виїзну нічию з Мальоркою (2:2), але її безвиграшна серія в чемпіонаті продовжилася до шести матчів (2Н, 4П). Після цього команда Алессіо Ліші гостювала в Ебро в Кубку Іспанії і святкувала перемогу в результативній дуелі (5:3). У здобутті очок здебільшого спираючись саме на домашні поєдинки Ла Ліги, у понеділок ​клуб із Памплони розраховуватиме на максимум.\n\nДомашня поразка від Атлетіка Більбао (0:2) була для Леванте четвертою поспіль у чемпіонаті й фатальною для вже колишнього головного тренера Хуліана Калеро. Без нього клуб із Валенсії на виїзді скромно здолав Сьєсу (1:0) і дістався наступного раунду Кубка Іспанії. Тепер колектив Вісенте Іборри/Альваро дель Мораля намагатиметься вирватися із зони вильоту за рахунок звитяги над конкурентом у боротьбі за виживання.\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Левандовські та Голанд очолили європейський рейтинг бомбардирів без урахувань пенальті",
        "image": "https://images.football.ua/i/news/630x373/568/568840.jpg",
        "text": "Форвард Барселони Роберт Левандовські став лідером рейтингу найрезультативніших гравців топ-5 європейських ліг за останнє десятиліття без урахування забитих пенальті, повідомляє StatMuse.\nПоляк має у своєму активі 144 голи з гри. На другому місці – нападник Манчестер Сіті Ерлінг Голанд, який відзначився 137 разів. Третю позицію займає форвард Реала Кіліан Мбаппе, у якого 133 забиті м’ячі. Четвертим іде нападник Баварії Гаррі Кейн зі 122 голами.\nСтатистики підкреслюють, що окрім цих чотирьох футболістів, ніхто за останнє десятиліття не зумів подолати позначку у 99 голів у топ-5 лігах Європи без пенальті.\nРаніше повідомлялося, що Левандовські відмовився від переходу до Фенербахче."
    },
    {
        "title": "Реал із дублем Мбаппе виграв 100 El Viejo Clasico в Атлетіка в Ла Лізі",
        "image": "https://images.football.ua/i/news/630x373/568/568801.jpg",
        "text": "Другою парою команд, які братимуть участь у плей-оф Суперкубка Іспанії на початку наступного року, стали баскський Атлетік та мадридський Реал, які провели на Сан-Мамес завчасно матч у рамках дев’ятнадцятого туру Ла Ліги, доки інші колективи боролись у 1/32 фіналу національного Кубка. При цьому колектив Хабі Алонсо приїхав на Старе Класіко з трьома нічийними результатами поспіль за плечима, а от для підопічних Ернесто Вальверде серія з чотирьох матчів без поразок вважалась значним спортивним досягненням, як для поточного сезону.\nІ якщо \"леви\" й планували на власному полі влаштувати якийсь супротив суперникам, то точно не таким чином треба було грати проти Мбаппе на стартових хвилинах, як вони це робили. Лідер атак Реала уже на сьомій хвилині розібрався з усім захистом під час рейду з лівого флангу до зони перед штрафним, після чого пробив у дальній кут.\nПроте це був ще той період гри, коли можна було виправити будь-яку помилку — банально для цього вистачало часу. І баски спробували це зробити. Але завадив їм Куртуа. Карколомні порятунки від бельгійського воротаря під час ударів Гурусети та Беренгера з меж штрафного запобігли тому, щоб Атлетік відігрався ще до середини першого тайму.\nОднак у подальшому Реал знову повернув м’яч на чужу половину, і перший тайм завершувала бездоганна комбінація з подачею з правого флангу від Александер-Арнольда на дальню стійку для Мбаппе, який не пожалкував скидання головою порожні ворота для Камавінги. Таким чином англієць був залучений до двох гольових комбінацій цього вечора, але його участь у матчі завершилась уже на початку другого тайму через, як здалось на перший погляд, м’язову травму.\nА тим часом для власне Атлетіка ця гра формально завершилась уже на 59 хвилині, коли Мбаппе дали дві-три зайві секунди на роздуми щодо дальнього удару з лівого флангу під ближню стійку, і Кіліан за це суперників не пробачив бездоганним ударом. Тут навіть ворота національної збірної Іспанії ситуації б уже не зарадив. Хоча перед цим був черговий видовищний порятунок від Куртуа, який парирував дальній удар Хаурегісара під поперечиною, тож усе в будь-який момент обернутись на геть іншу історію. А натомість вийшов розгром.\nУ наступній грі баскський Атлетік прийматиме мадридський Атлетіко, тоді як мадридський Реал проведе домашній матч проти Сельти з Віго.\nАтлетік — Реал 0:3\nГоли: Мбаппе, 7, 59, Камавінга, 43\nАтлетік: Сімон — Лекуе (Аресо, 46), Вівіан, Лапорт, Бойро — Рего, де Галаррета (У. Гомес, 46) — Беренгер (Серрано, 69), Хаурегісар (Весга, 69), Н. Вільямс (Бухан, 78) — Гурусета.\nРеал: Куртуа — Александер-Арнольд (Асенсіо, 56), Мілітао (Діас, 78), Рюдігер, Каррерас — Вальверде, Чуамені, Камавінга (Гюлер, 69) — Беллінгем, Мбаппе (Г. Гарсія, 78), Вінісіус (Родріго, 77)."
    },
    {
        "title": "Ольмо вибув до кінця року через травму",
        "image": "https://images.football.ua/i/news/630x373/568/568754.jpg",
        "text": "Каталонська Барселона зіткнулася з кадровою втратою: півзахисник Дані Ольмо не зіграє до кінця року через травму плеча.\nОльмо отримав пошкодження у переможному матчі Ла Ліги проти Атлетіко (3:1), невдало впавши після забитого гола на 65-й хвилині. Іспанець не зміг продовжити гру, замість нього на поле вийшов Ферран Торрес.\nЯк повідомляють AS та інші іспанські медіа, у Ольмо діагностовано вивих плеча. Очікується, що хавбек \"синьо-гранатових\" пропустить не менше чотирьох тижнів. Таким чином, він не зіграє до кінця 2025 року. \nНа Football.ua доступний огляд матчу Барселона — Атлетіко."
    },
    {
        "title": "Флік: Один із найкращих матчів Барселони в цьому сезоні",
        "image": "https://images.football.ua/i/news/630x373/568/568741.jpg",
        "text": "Каталонська Барселона напередодні обіграла мадридський Атлетіко в домашньому поєдинку 19 туру іспанської Ла Ліги.\nБарселона — Атлетіко 3:1 Відео голів та огляд матчу Ла Ліги\nПісля завершення гри головний тренер \"блаугранас\" Ганс-Дітер Флік прокоментував виступ власної команди.\n\"Я думаю, що наша сьогоднішня гра була на іншому рівні. Ми грали проти чудової команди. Я казав це хлопцям перед грою: ми маємо боротись разом, і саме це я бачив сьогодні. Це було фантастично, неймовірно.\nЯк ми вже казали раніше, дуже важливо, щоб приходили нові гравці. Звичайно, деякі гравці не на 100% готові, і нам довелось їх замінити, але дуже важливо, щоб вони були в грі. Особливо з м'ячем, ми змогли нав'язати більше контролю. Ми створили більше простору, і це було дуже позитивно.\nЯ часто кажу, що Рафінья — дуже важливий гравець для нас. Його повернення — це чудово для команди. Ми бачили це сьогодні, але також і в останньому матчі. Я дуже задоволений результатом і трьома очками, і це те, що має значення.\nЗавжди важливо набувати впевненості перемогами проти такої хорошої команди. Це був дуже позитивний досвід, і я дуже радий за команду.\nЦе був один із наших найкращих матчів у цьому сезоні. Я дуже ціную те, що бачив протягом 90 хвилин. Думаю, ми заслужили на три очки.\nЯ вже казав, що перемога сьогодні буде нашим наступним кроком. Ми мусили це зробити. Зараз у нас наступний матч у суботу проти Бетіса, який також є хорошою командою. Тож ми повинні довести свою спроможність. Це те, чого ми хочемо в кожному матчі. Звичайно, ми хочемо вигравати кожну гру. Я знаю, що зазвичай це нелегко, але ми стараємось.\nПоразки від таких команд, як Парі Сен-Жермен, Реал Мадрид чи Челсі, залишились у минулому. Сьогодні ми стали свідками фантастичної гри нашої команди, і це саме те, що ми хочемо бачити на цьому рівні, але ми повинні продовжувати рухатись уперед. Ось чому ми також зосереджені на наступному матчі, і це дуже важливо.\nМені байдуже, що було раніше. Ми граємо одну гру за раз, як і минулого сезону, і, звичайно, коли ми перемагаємо, все йде добре. Це також додає нам впевненості. Я думаю, що перемога краща для всіх, і це зараз видно. Окрім того, в Ла Лізі у нас багато матчів і багато перемог поспіль, тому це має дати нам всю необхідну впевненість.\nЩе зарано говорити про перемогу в Ла Лізі, але зараз ми в хорошій позиції. Як я вже казав після останнього матчу проти Алавеса, ці речі — те, що відбувається цього сезону, як ми справляємось, як грають проти нас команди, а також очки, які ми отримуємо — усе це піде нам на користь. Тож зараз ми на вершині таблиці порівняно з тим, де ми були в останні тижні чи місяці. Я радію цьому.\nАле, звичайно, не можна сказати, що це наш найкращий рівень чи щось подібне. Ні, ні, ми завжди хочемо вдосконалюватись, ми завжди хочемо чомусь учитись із кожного матчу. Це менталітет команди, наше ставлення і те, чого ми хочемо.\nЯ думаю, що у нас були подібні матчі й минулого сезону. Але це частина футболу. Коли граєш проти великих команд, таких як Атлетіко, у яких чудова якість гравців, і їхня атака неймовірна, тому що у них також є багато якісних гравців на лаві запасних. Але те, що я побачив сьогодні, я цим дуже пишаюсь\", — заявив німецький фахівець.\nУ наступному матчі каталонська Барселона гостюватиме в севільського Бетіса."
    },
    {
        "title": "Атлетік Більбао — Атлетіко Мадрид. Анонс і прогноз на матч Ла Ліги 06.12.2025",
        "image": "https://images.football.ua/i/news/630x373/568/568921.jpg",
        "text": "І Атлетік Більбао, і Атлетіко Мадрид прагнутимуть оговтатися від поразок, коли зійдуться у вищому дивізіоні Іспанії у суботу ввечері. Атлетік зазнав домашньої поразки 0:3 від Реал Мадрид у середу, тоді як переможна серія Атлетіко була перервана Барселоною, яка перемогла їх із рахунком 3:1.\nАтлетік Більбао — Атлетіко Мадрид\nСубота, 6 грудня, 22:00, стадіон Естадіо Сан-Мамес, Більбао\r\nПряма трансляція на медіасервісі MEGOGO. \n\nДля Атлетік це була невтішна кампанія-2025/26 року, оскільки вони посідають лише восьме місце у таблиці Ла Ліги, набравши 20 очок у 15 матчах. \"Леви\" відстають на 11 очок від Атлетіко, який займає четверте місце, і, як було згадано, підійдуть до цього матчу після домашньої поразки 0:3 від Реал Мадрид. Команда Ернесто Вальверде також має проблеми у Лізі чемпіонів.\nАтлетік набрав 13 очок у восьми домашніх матчах ліги цього сезону, і вони прийматимуть Атлетіко, який здобув лише дві перемоги на виїзді, забивши лише вісім голів у семи гостьових іграх. \"Леви\" зіграли проти Атлетіко 210 разів, маючи показники 79 перемог, 96 поразок та 35 нічиїх. Кожна з їхніх останніх трьох зустрічей завершилася перемогою Атлетіко, включаючи успіх 1:0 у відповідному матчі минулого сезону.\nАтлетіко востаннє програвав Атлетіку в лізі у грудні 2023 року, і команда Дієго Сімеоне буде сповнена рішучості повернутися на переможний шлях у суботу після поразки 3:1 від чинних чемпіонів Барселони у вівторок. \"Червоно-білі\" підійшли до матчу на Камп Ноу із серією із семи перемог, але не змогли здолати команду Гансі Фліка, яка тепер випереджає Атлетіко на шість очок.\nАтлетіко відстає на п'ять очок від Реал Мадрид і на одне від Вільярреала. Команда Сімеоне прагнутиме завершити 2025 рік перемогами в лізі над Атлетіком, Валенсією та Жироною, а також на них чекає важливий матч Ліги чемпіонів на виїзді проти ПСВ Ейндховен 9 грудня. Атлетіко знову сильний вдома, але має проблеми на виїзді, тому суботній матч на Сан-Мамес обіцяє бути цікавим протистоянням двох \"поранених\" команд.\nЗа версією betking на перемогу Атлетік Більбао можна поставити з коефіцієнтом 3.33, тоді як потенційний успіх Атлетіко Мадрид оцінюється показником 2.30. Імовірність нічийного результату представлена ​​коефіцієнтом 3.23.\nАтлетік Більбао: Сімон — Лекуе, Вівіан, Ляпорт, Бойро — Руїс де Галаррета, Гаурегізар — Беренгер, Сансет, Ніко. Вільямс — Гурусета.\nАтлетіко Мадрид: Облак — Моліна, Хіменес, Ленгле, Ганцко — Сімеоне, Коке, Барріос, Галлагер — Серлот, Альварес.\nНе зіграють: Альварес Є. (дискваліфікація), Наварро, Егілуз, Саннаді, Прадос (Атлетік Більбао) — немає (Атлетіко Мадрид).\nПід питанням: Іньякі Вільямс (Атлетік Більбао) — Ле Норман, Льоренте, Баена, Кардосо (Атлетіко Мадрид).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Лаціо взяв реванш та вибив Мілан із Кубка Італії",
        "image": "https://images.football.ua/i/news/630x373/568/568882.jpg",
        "text": "Минулими вихідними ми вже мали можливість спостерігати за дуеллю поміж Міланом та римським Лаціо на Сан-Сіро в рамках тринадцятого туру італійської Серії A, тоді як пізнім вечором четверга вже на цьому тижні ці дві команди зустрілись поміж собою знову. Проте змінились декорації — локація проведення зустрічі перемістилась до столичного Стадіо Олімпіко, а загальне забарвлення стилізованих елементів довкола гри привели у відповідність айдентиці іншого змагання — Кубка Італії та 1/8 фіналу його розіграшу, де жереб звів поміж собою команди Мауріціо Саррі та Массіміліано Аллегрі.\nДомашню гру в чемпіонаті \"россонері\" залишили за собою в звичному прагматичному стилі (1:0), тож у \"орлів\" були всі підстави забажати здобути реванш перед очима власних уболівальників. І в цій грі, на відміну від національної першості, точно було б визначено переможця як не за підсумком 90 ігрових хвилин основного часу, так після серії післяматчевих пенальті, уникаючи при цьому овертаймів.\nІ ця гра стала наочним прикладом того, що на будь-яких стадіях, окрім пізніх, ці додаткові пів години б ризикували остаточно знищити антураж від цієї дуелі. Бо решту на себе взяли команди, немов би погодившись затягнути з визначенням сильнішого до останнього. Перший тайм у цьому контексті був справжньою глядацькою катастрофою — гості віддали м’яч та зачинились у захисті, а в господарів був лише один момент на контратаці посеред тайму, проте Башич дальнім ударом низом із лівого флангу схибив повз протилежну стійку.\nУ другому таймі команда Аллегрі все ж таки вирішила більше уваги приділити власній атаці, і таким чином навіть зуміла бути гострішою за суперників. Проте все звелось у підсумку до двох ударів головою від Лофтус-Чіка на завершення подачі з лівого флангу, які в площину воріт не влучали. Ну й постріл Леау десь у ті хвилини також влучністю не відзначався.\nЛаціо ж багато м’яча в ногах після перерви потрібно не було, а вистачило лише вдалої подачі Тавареша з кутового з правого флангу на 80 хвилині на ближню стійку, де неочікувано для всіх опинився з ударом головою на завершення Дзакканьї. Меньян мав мало шансів урятувати власну команду, тож зрештою \"россонері\" поступились без надмірного бажання якось цьому запобігти.\nФінальний свисток головного арбітра Марко Гвіди з Помпеї відправив римський Лаціо на дуель проти Болоньї в чвертьфіналі Кубка Італії, тоді як для Мілана виступи в поточному розіграші турніру добігли до завершення.\n\nЛаціо — Мілан 1:0\nГол: Дзакканьї, 80\n\nЛаціо: Мандас — Марушич, Хіла, Романьйолі, Пеллегріні (Тавареш, 71) — Гендузі, Весіно (Деле-Баширу, 58), Башич — Ісаксен (Педро, 83), Кастельянос (Нослін, 58), Дзакканьї (Канчельєрі, 83)."
    },
    {
        "title": "Лаціо — Мілан. Анонс і прогноз на матч Кубка Італії 04.12.2025",
        "image": "https://images.football.ua/i/news/630x373/568/568719.jpg",
        "text": "У рамках 1/8 фіналу Кубка Італії-2025/26 у Римі місцевий Лаціо прийматиме Мілан.\nЧЕТВЕР, 4 ГРУДНЯ, 22:00. СТАДІО ОЛІМПІКО, РИМ. ГОЛОВНИЙ АРБІТР — МАРКО ГВІДА. ПРЯМА ТРАНСЛЯЦІЯ НА MEGOGO\nПісля невдачі в поєдинку чемпіонату Італії Лаціо має можливість майже одразу ж помститися Мілану. Минулої суботи \"б'янкочелесті\" гостювали в \"россонері\" й зазнали поразки з рахунком 0:1. Післяматчева драма у виконанні невдоволених суддівством римлян цілком може додати напруги сьогоднішньому кубковому протистоянню.\n\nУ 19-ти домашніх матчах усіх турнірів у 2025 році Лаціо зазнав трьох поразок (+ сім перемог і дев'ять нічиїх). Конкретно після повернення Мауріціо Саррі \"б'янкочелесті\" вдома поступилися тільки в столичному дербі, також здобувши чотири \"сухі\" звитяги й раз зігравши внічию. Майже рік тому, 5 грудня, саме в Римі місцевий клуб вибив з 1/8 фіналу Кубка Італії-2024/25 Наполі (3:1), який пізніше виграв Серію А.\nМілан через невдалий виступ у чемпіонаті минулого сезону новий розіграш Кубка країни був вимушений розпочати з 1/32 фіналу. Очікувано, як Барі (2:0), так і Лечче (3:0) у виїзному поєдинку з \"россонері\" успіху не досягнули. Тепер міланський гранд націлений на вихід до наступного раунду, де може зустрітися з Болоньєю, своїм кривдником/чинним володарем трофея, або Пармою.\n\nУ сезоні-2025/2026 підопічні Массіміліано Аллегрі на виїзді ще не програвали (3В, 3Н), чотири рази втримавши свої ворота \"сухими\". Саме їх букмекери вважають фаворитами сьогоднішньої дуелі. Так, на перемогу Мілана в основний час можна поставити з коефіцієнтом 2.30 (прохід — 1.65), тоді як потенційний успіх Лаціо оцінюється показником 3.36 (2.24). Імовірність нічиєї представлена ​​коефіцієнтом 3.28.\nЛаціо: Мандас — Марушич, Хіла, Романьйолі, Тавареш — Гендузі, Весіно, Башич — Ісаксен, Діа, Дзакканьї\nМілан: Меньян — Томорі, Де Вінтер, Павлович — Салемакерс, Річчі, Яшарі, Рабьйо, Еступіньян — Лофтус-Чік — Леан"
    },
    {
        "title": "Довбик відновив бігові вправи після травми",
        "image": "https://images.football.ua/i/news/630x373/568/568745.jpg",
        "text": "Український форвард Роми Артем Довбик продовжує своє відновлення після травми, через яку він вже пропустив кілька матчів \"вовків\". Про це повідомляє TuttoMercatoWeb.\nЗа інформацією джерела, 28-річний українець цього тижня відновив бігові вправи на полі, але поки що працює за індивідуальною програмою.\nНезабаром українець має приєднатися до загальної групи \"вовків\", проте тренерський штаб не поспішатиме з його поверненням на поле, тому він пропустить найближчі матчі Роми.\nЦього сезону Довбик провів 14 матчів, у яких забив два м'ячі та віддав дві гольові передачі.\nСвій найближчий матч Рома проведе проти Кальярі – гра відбудеться 7 грудня. Після 13 турів Рома набрала 27 очок і посідає четверте місце у Серії А."
    },
    {
        "title": "Наполі перемогою на Стадіо Олімпіко збив Рому з вершини таблиці Серії A",
        "image": "https://images.football.ua/i/news/630x373/568/568593.jpg",
        "text": "Італійська Серії A багатьом уболівальникам у поточному сезоні здається надто важкою в плані дозвільного перегляду, проте чемпіонські перегони в цьому чемпіонаті зрештою лише виграють. Станом на момент завершення тринадцятого туру ми маємо надзвичайно щільну групу команд у верхній частині турнірної таблиці, де від першого до сьомого місця дистанція складає всього п’ять очок, а починались вихідні взагалі з того, що Рома очолювала цю саму таблицю.\nПозаду команди Джан П’єро Гасперіні тим часом розташувався, зокрема, і чинний чемпіон країни, Наполі, який цей свій статус активно хоче захистити, проте з Лігою чемпіонів УЄФА в розкладі це буде зробити значно важче, аніж перемогти в перегонах минулого сезону, а відмовлятись від міжнародних змагань, очевидно, ніхто не буде. От і довелось \"Партенопеї\" після гри проти азербайджанського Карабаху, дякувати Богу, що домашньої, а Ромі, відповідно, після прийому данського Мідтьюллана в Лізі Європи, зустрітись на Стадіо Олімпіко.\nНіколи не здогадаєтесь, але й цього разу ми побачили класичний італійський футбол зразка поточного сезону з усіма відповідними наслідками від цієї характеристики. Видовище в першому таймі було, м’яко кажучи, на любителя. Усе занадто повільно попереду в обох команд і лише один реальний гольовий момент за стартові пів години ігрового часу. Гойлунн ще на дев’ятій хвилині невдало спробував перекинути Свілара з відскоку від того, коли воротар за межами штрафного перехоплював закидання на хід Лангу.\nРома при цьому в атаці за перший тайм так узагалі нічого й нам не продемонструвала, тоді як у суперників був ще один момент — гольовий. На 36 хвилині Нерес сам започаткував контратаку передачею на правий фланг для Гойлунна, після чого партнер повернув м’яч бразильцю вже до зони перед штрафним, а за мить Наполі вже вів за рахунком на табло. І це був той сценарій, якого Ромі треба було уникати за будь-який обставин.\nБо те, що було далі, також було цілком очікуваним перебігом подій. Наполі настільки відверто намагався засушити гру в другому таймі, що залишалось лише дивуватись витримці глядачів на трибунах, які все одно намагались тримати \"вовків\" у фокусі, щоб, у разі чого, ті могли одразу ввімкнутись до боротьби за найменшої нагоди. І такі нагоди зрештою виникли наприкінці зустрічі.\nУ команди Гасперіні було два шанси ударами із зони перед чужим штрафним переграти Ваню. Вони в підсумку не використали жодного з них. Спочатку Пеллегріні зацідив м’ячем вище воріт, а потім власне голкіпер витягнув удар на виконання від Бальданці під праву стійку, за рахунок чого, як з’ясувалось хвилин та за вісім, його команда виграла \"сухий\" матч.\nУ наступному турі Рома гостюватиме в сардинського Кальярі, тоді як Наполі прийматиме \"острів’ян\" посеред тижня в Кубку Італії, а вихідними гратиме вдома проти туринського Ювентуса.\n\r\nРома — Наполі 0:1\nГол: Нерес, 36\n\nРома: Свілар — Ермосо, Манчіні, Ндіка — Челік, Коне, Крістанте (Ель-Айнауї, 62), Веслі (Ель-Шаараві, 82) — Суле (Дібала, 61), Пеллегріні (Бейлі, 80) — Фергюсон (Бальданці, 46)."
    },
    {
        "title": "Рома — Наполі. Анонс і прогноз на матч Серії А 30.11.2025",
        "image": "https://images.football.ua/i/news/630x373/568/568530.jpg",
        "text": "У рамках 13-го туру італійської Серії А-2025/26 у Римі місцева Рома прийматиме неаполітанський Наполі.\n[*] — положення в турнірній таблиці\nНЕДІЛЯ, 30 ЛИСТОПАДА, 21:45. СТАДІО ОЛІМПІКО, РИМ. ГОЛОВНИЙ АРБІТР — ДАВІДЕ МАССА. ПРЯМА ТРАНСЛЯЦІЯ НА MEGOGO\nРома вперше із сезону-2013/14 (32 очки проти 27-ми зараз) мала одноосібне лідерство в Серії А за підсумками стартових 12-ти турів. Однак учора Мілан домашньою звитягою над Лаціо (1:0) відкинув \"джаллороссі\" на другу сходинку. Сьогодні, за рахунок перемоги над чемпіоном Італії-2025/26, захист титулу якому дається дуже непросто, вони можуть обійти міланський гранд.\n\nІз найкращою в Серії А обороною (шість пропущених голів) команда Джан П'єро Гасперіні розраховує на успіх у матчі проти суперника, нинішня виїзна форма якого є відверто невдалою (одна перемога й п'ять поразок в останніх шести дуелях). Вперше з відходу Клаудіо Раньєрі минулого літа римляни мають серію з чотирьох звитяг у всіх турнірах, хоча й у далеко не найскладніших на папері поєдинках.\nНаполі до цієї недільної дуелі підходить без одразу кількох важливих виконавців, що явно може завадити колективу Антоніо Конте значним чином зміцнити своє турнірне становище. \"Адзуррі\" сподіватимуться вперше з початку кампанії здобути третю поспіль перемогу в усіх турнірах. Проте, за всіх вищезгаданих обставин неаполітанці навряд чи спроможні на більше, ніж здобуття одного залікового бала.\n\nНезважаючи на ідентичні поразки римлян від обох міланських грандів (0:1) раніше, у сьогоднішній дуелі з іншим, неаполітанським претендентом на Скудетто, букмекери трохи більше вірять саме в них. Так, на перемогу Роми можна поставити з коефіцієнтом 2.71, тоді як потенційний успіх Наполі оцінюється показником 3.30. Імовірність нічийного результату представлена ​​коефіцієнтом 3.02.\nРома: Свілар — Манчіні, Ндіка, Ермосо — Челік, Коне, Крістанте, Веслі — Суле, Пеллегріні — Дібала\nНаполі: Мілінкович-Савич — Беукема, Ррахмані, Буонджорно — Ді Лоренцо, Лоботка, Мактоміней, Олівера — Нерес, Гойлунн, Ланг"
    },
    {
        "title": "Леау приніс Мілану перемогу над Лаціо та поточне перше місце в Серії A",
        "image": "https://images.football.ua/i/news/630x373/568/568526.jpg",
        "text": "Тринадцятий тур італійської Серії A містить у своєму розкладі одразу два протистояння з підвищеним рівнем уваги глядацької авдиторії до них, і якщо лідер чемпіонських перегонів, станом на момент початку вікенду, ще зіграє свій матч пізнім вечором у неділю, то трохи посунути Рому з першої сходинки до цього моменту мав можливість Мілан. Але для цього команді Массіміліано Аллегрі треба було на власному полі здолати римський Лаціо, який провалив старт сезону й наразі намагається наздогнати єврокубковий експрес, який дедалі сильніше віддаляється від решти команд у турнірній таблиці.\nПоміж Аллегрі та Мауріціо Саррі є тривала історія професійних стосунків, тож здивувати один одного їм навряд чи вже колись випаде можливість. Тому й тренер \"россонері\" спокійно відмовився від гри його команди з м’ячем у першому таймі, у рішенні стосовно чого могли виникнути певні сумніви вже на перших хвилинах, коли Меньяну довелось тягнути удар головою від Хіли з близької відстані на завершення подачі з лівого флангу.\nЩе тривалий час після цього Мілану банально не вдавалось відвести м’яч від власних воріт, але й у \"орлів\" за той час гольових нагод назбиралась дуже обмежена кількість. Пригадується постріл Дзакканьї з гострого кута на лівому краю чужих володінь, який також парирував воротар гостей, а от у відповідь свій момент команда Аллегрі знайшла вже ближе до перерви, коли Томорі чи не вперше вдало опинився чужому штрафному під час позиційної атаки, проте пробив над воротами із загалом комфортного скидання від Нкунку на правому куті воротарського.\nОсь цей маневр із ривком захисника Мілана до чужих володінь у підсумку й вирішив долю протистояння на користь господарів поля. Бо на 52 хвилині захист Лаціо знову проґавив швидкий розіграш, який через ноги Модрича, Салемакерса та Фофана доставив м’яч Томорі, а той виконав результативний простріл на Леау.\nЛаціо прагнув швидко відповісти на пропущений м’яч, але повернути контроль над ситуацією одразу не вдалось, тож Мілан ще кілька разів за рахунок гравців із глибини атаки загрожував воротам Проведеля, однак той виглядав надійним. Як і Меньян на протилежному боці поля під час чи не єдиного моменту римлян у другому таймі з ударом у падінні від Кастельяноса, який таки довелось брати на себе французу.\nНезважаючи на низьку ефективність дій у атаці, \"орли\" не зупинялись і отримали бодай привід для сподівань на успіх у компенсований час, коли чергова подача з лівого флангу завершилась ударом Романьйолі з близької відстані в руку Павловича, який при цьому вів боротьбу проти Марушича, через що й виставив заборонену для гри кінцівку в напрямку м’яча. Як не дивно, VAR та головний арбітр усі ці моменти взяли до уваги, тож пенальті гості так і не побачили. Як і потенційної нічиєї.\nУ наступному турі Мілан зіграє в гостях проти Торіно, тоді як посеред тижня проведе матч Кубка Італії вже на полі римського Лаціо, після чого команда Мауріціо Саррі прийматиме Болонью.\n\nМілан — Лаціо 1:0\nГол: Леау, 52\n\nМілан: Меньян — Томорі, Габбія, Павлович — Салемакерс, Фофана (Лофтус-Чік, 65), Модрич, Рабьо, Бартезагі — Нкунку (Річчі, 82), Леау."
    },
    {
        "title": "Мілан — Лаціо. Анонс і прогноз на матч Серії А 29.11.2025",
        "image": "https://images.football.ua/i/news/630x373/568/568461.jpg",
        "text": "У рамках 13-го туру італійської Серії А-2025/26 у Мілані місцевий однойменний клуб прийматиме римський Лаціо.\n[*] — положення в турнірній таблиці\nСУБОТА, 29 ЛИСТОПАДА, 21:45. СТАДІО ДЖУЗЕППЕ МЕАЦЦА, МІЛАН. ГОЛОВНИЙ АРБІТР — ДЖУЗЕППЕ КОЛЛУ. ПРЯМА ТРАНСЛЯЦІЯ НА MEGOGO\nОкрилений успіхом у номінально виїзному Дербі делла Мадонніна Мілан сьогодні ввечері спробує повернутися на першу сходинку турнірної таблиці Серії А за рахунок домашньої звитяги над Лаціо. Проте, навіть із нею залишитися на вершині за підсумками туру \"россонері\" вдасться тільки якщо Рома завтра не впорається вдома з Наполі.\n\nПереможний гол Крістіана Пулішича у ворота Інтера (1:0) минулої неділі продовжив безпрограшну серію колективу Массіміліано Аллегрі в чемпіонаті до 11-ти матчів (7В, 4Н). Сьогодні ж американський лідер атак Мілана (5Г+2А в Серії А-2025/26) не допоможе клубу через травму, хоча в березні \"россонері\" від домашньої поразки Лаціо з рахунком 1:2 не врятувала і його присутність.\nДля римлян та перемога над міланським грандом була першою виїзною з листопада 2019 року в подібних дуелях. Після того успіху \"б'янкочелесті\" зазнали п'яти поспіль поразок, чотири рази не забивши у ворота суперника, перш ніж перервати невдалу серію. Сьогоднішнє протистояння буде 100-м в історії конкретно в Мілані. Місцевий однойменний клуб раніше 57 разів обіграв Лаціо вдома при 26 нічиїх і 16 поразках.\n\nУ 12-му турі команда Мауріціо Саррі очікувано впоралася з Лечче в Римі (2:0). До суботнього ж поєдинку \"б'янкочелесті\" підходять у статусі андердогів, як і до виїзного матчу проти Інтера в 11-му турі. Іншому гранду з Мілана Лаціо поступився (0:2), втретє поспіль не порадувавши голами поза власним полем у Серії А, чого не ставалося з травня 2021 року, тоді як довша серія (4) не мала місця з грудня 2012-го.\nЗа версією букмекерів, фаворитами протистояння є господарі поля, які під керівництвом Массіміліано Аллегрі ще не поступалися сьогоднішньому супернику вдома (2В, 3Н). Так, на перемогу Мілана можна поставити з коефіцієнтом 1.63, тоді як потенційний успіх Лаціо оцінюється показником 5.60. Імовірність нічийного результату представлена ​​коефіцієнтом 4.08.\nМілан: Меньян — Томорі, Габбія, Павлович — Салемакерс, Фофана, Модрич, Рабьйо, Бартезагі — Леан, Нкунку\nЛаціо: Проведель — Марушич, Хіла, Романьйолі, Пеллегріні — Гендузі, Весіно, Башич — Ісаксен, Діа, Дзакканьї"
    },
    {
        "title": "Влахович успішно переніс операцію в Лондоні",
        "image": "https://images.football.ua/i/news/630x373/568/568891.jpg",
        "text": "Нападник туринського Ювентуса Душан Влахович переніс успішне хірургічне втручання через відрив сухожилля лівого привідного м’яза. Про це повідомив офіційний сайт туринського клубу.\nОперацію провела медична команда під керівництвом професора Ернеста Шилдерса у Лондоні за присутності клубного лікаря Марко Фреші. Ювентус зазначив, що процедура минула без ускладнень, а з 5 грудня футболіст розпочне програму реабілітації.\nСтроки відновлення клуб не уточнив. Водночас Sky Sport Italia повідомляє, що на повне одужання Влаховичу може знадобитися приблизно 14 тижнів.\nУ поточному сезоні сербський нападник провів 17 матчів, у яких забив 6 голів та віддав 2 результативні передачі."
    },
    {
        "title": "Дезіре Дуе отримав нагороду Golden Boy—2025",
        "image": "https://images.football.ua/i/news/630x373/568/568658.png",
        "text": "20-річний французький талант ПСЖ Дезіре Дуе офіційно здобув престижну нагороду Golden Boy–2025, яку щороку вручають найкращому молодому футболісту Європи. Церемонія відбулася в Турині, де вінгеру й передали трофей.\nІталійська Tuttosport, що є організатором нагороди, ще на початку листопада повідомляла про тріумф Дуе.\nМинулого сезону футболіст став ключовою частиною успішного ПСЖ, який здобув требл — чемпіонат Франції, Кубок Франції та Лігу чемпіонів. У сезоні-2024/25 Дуе провів 61 матч у всіх турнірах, записавши до свого активу 16 голів та 16 асистів.\nНагадаємо, Золотий м'яч-2025 виграв Усман Дембеле."
    },
    {
        "title": "Фанати Ніцци влаштували напад на гравців команди після шостої поразки поспіль",
        "image": "https://images.football.ua/i/news/630x373/568/568648.jpg",
        "text": "У Франції розгорається скандал навколо Ніцци: група фанатів атакувала гравців після чергової невдалої гри команди. За інформацією Foot Mercato, інцидент стався після поразки від Лор'яна з рахунком 1:3 — шостої поспіль для клубу.\nКоманда перебуває у глибокій кризі: Ніцца опустилася на десяте місце в Лізі 1 та займає останню позицію у групі Ліги Європи, не здобувши жодного очка в п’яти турах.\nПісля повернення з Бретані футболістів попередили, що на тренувальній базі їх очікують розлючені вболівальники. Хоча спочатку йшлося про приблизно 200 осіб, на місці зібралося близько 400 прихильників клубу. Один із фанатів зайшов у командний автобус і зажадав, щоб гравці вийшли до натовпу.\nФанати спершу скандували вимоги про відставку головного тренера Франка Еса, після чого спрямували агресію на футболістів. Особливо дісталося Терему Моффі та Жеремі Бозі — їх штовхали, били по обличчю та плювали.\nУ соцмережах частина ультрас заявила, що ці два гравці \"більше не повинні грати за клуб\".\nКерівництво Ніцци поки не прокоментувало ситуацію.\nНагадаємо, капітан Ніцци Данте встановив рекорд Ліги Європи."
    },
    {
        "title": "Маркіньйос — перший гравець із 500 матчами за ПСЖ",
        "image": "https://images.football.ua/i/news/630x373/568/568382.jpg",
        "text": ""
    },
    {
        "title": "Ліга 1: Ланс на вершині таблиці, Погба повертається у великий футбол",
        "image": "https://images.football.ua/i/news/630x373/568/568036.jpg",
        "text": "У рамках 13-го туру Ліги 1 Ланс здобув мінімальну, але важливу перемогу над Страсбуром на Стад Боллар-Делеліс. Єдиний м’яч на 69-й хвилині забив Ганю, забезпечивши команді три очки.\nЗавдяки цьому успіху Ланс піднявся на чільне місце турнірної таблиці та ділить першу сходинку з Марселем, тоді як Страсбур залишився на 22 очках і може втратити місце в топ-4 після туру.\nМатч відзначався активними атаками з обох боків та кількома вилученнями: Гілавогі і Барко покинули поле достроково.\nЛанс – Страсбур 1:0\nГол: Ганю (69)\n\nЛанс: Ріссе — Сарр, Байду, Ганю — Удоль, Томассон, Сангаре, Агілар — Саїд (Гілавогі, 75), Товен (Сіма, 75) — Едуар (Сотока, 85)\n\nСтрасбур: Пендерс — Чілвелл, Сарр, Гойсберг (Омобаміделе, 46) — Морейра (Нзінгула, 85), Ель-Мурабет (Амугу, 61), Барко, Дуе (Амо-Амеяу, 90+1) — Лемарешаль (Енсісо, 61) — Панічеллі, Емега\n\nПопередження: Томассон (77), Сотока (90+6) — Ель-Мурабет (5), Дуе (68), Емега (90+7)\n\nВилучення: Гілавогі (90+5) — Барко (77)\nВ іншому матчі Ренн здобув переконливу перемогу над Монако з рахунком 4:1. Команда продемонструвала ефективність у нападі та контроль гри протягом усього матчу.\nОсобливу увагу привернуло повернення Поля Погба до активного футболу після дворічної дискваліфікації. Півзахисник отримав свій шанс продемонструвати майстерність.\nМатч також запам’ятався вилученням у складі Монако – Закарія залишив поле на 66-й хвилині.\nРенн – Монако 4:1\nГоли: Аїт-Будляль 20, Камара 48, Емболо 73, Блас 83 (п) – Бірет 90+5\n\nРенн: Самба – Брассье, Жаке, Аїт-Будляль – Аль-Тамарі (Глен Камара, 85), Сіссе (Мерлен, 74), Ронжьє, Махді Камара, Франківський – Емболо, Леполь (Блас, 75)\n\nМонако: Градецький – Салісу, Керер, Тезе – Уаттара, Кулібалі (Погба, 85), Закарія, Діатта (Вандерсон, 70) – Акліуш (Ламан Камара, 70), Фаті (Мінаміно, 61) – Іленіхена (Бірет, 61)\n\nВилучення: Закарія 66"
    },
    {
        "title": "Марсель з 400-м голом Обамеянга знищив Ніццу у битві за Лазуровий берег",
        "image": "https://images.football.ua/i/news/630x373/567/567977.jpg",
        "text": "У матчі-відкритті 13-го туру французької Ліги 1 Марсель не залишив жодних шансів Ніцці, здобувши нищівну перемогу 5:1 у битві за Лазуровий берег.\nКоманда Роберто Де Дзербі відкрила рахунок уже на 11-й хвилині зусиллями П'єра-Емеріка Обамеянга, для якого цей гол став 400-м у кар'єрі, а до перерви перевагу подвоїв Мейсон Грінвуд. Після відпочинку англієць оформив дубль, а слідом Веа та Пайшан довели рахунок до розгромного. Ніцца відповіла лише голом Шо на 63-й хвилині.\n\nЗавдяки цій перемозі Марсель щонайменше тимчасово піднявся на вершину турнірної таблиці, випередивши Парі Сен-Жермен на одне очко, проте у чинних чемпіонів ще є матч із запасом — цього тижня вони зіграють з Гавром (22.11).\nНіцца – Марсель 1:5\nГоли: Шо, 63 – Обамеянг, 11; Грінвуд, 37, 53; Веа, 58; Пайшан, 74\nНіцца: Діуф – Менді, Ба, Пепра (Абді, 68) – Клосс, Абдул Самед (Сансон, 68), Ванхутте, Бар – Діоп (Янссон, 77), Шо, Моффі (Бога, 68).\nМарсель: Де Ланге – Веа, Павар, Балерді (Іган-Райлі, 77), Емерсон – Кондогбія (Надір, 70), Вермерен – Грінвуд, Ейнджел Гомес (O’Райлі, 70), Пайшан (Мопе, 89) – Обамеянг (Важ, 77)."
    },
    {
        "title": "ПСЖ — Марсель: стала відома дата проведення матчу за Суперкубок Франції",
        "image": "https://images.football.ua/i/news/630x373/567/567892.jpg",
        "text": "Матч Суперкубку Франції між ПСЖ та Марселем пройде 8 січня 2026 року в Кувейті. Про це повідомляє прес-служба чемпіонату Франції.\nСтартовий свисток прозвучить о 21:00 за місцевим часом – 20:00 за Києвом.\nМинулого сезону ПСЖ під керівництвом Луїса Енріке виграв чемпіонат та Кубок Франції, а Марсель завоював срібні медалі Ліги 1.\nДля \"провансальців\" це перша путівка до Суперкубку Франції за останні п'ять років — востаннє Марсель ставав володарем трофею у 2011 році.\nУ матчі за Суперкубок Франції-2025, який пройшов у катарській Досі, ПСЖ мінімально обіграв Монако (1:0). Для парижан це був рекордний 13 трофей."
    },
    {
        "title": "Хакімі визнаний найкращим гравцем Африки у 2025 році",
        "image": "https://images.football.ua/i/news/630x373/567/567829.jpg",
        "text": "Крайній захисник Ашраф Хакімі отримав нагороду найкращого африканського гравця 2025 року, повідомляє пресслужба Африканської конфедерації футболу (CAF).\nМарокканський захисник став першим представником своєї країни, який отримав цю відзнаку після Мустафи Хаджі у 1998 році.\nМинулого сезону Хакімі зіграв одну з вирішальних ролей у тріумфі ПСЖ, допоміг команді здобути Лігу 1, Кубок Франції, Суперкубок Франції та перший в історії клубу титул Ліги чемпіонів.\nНа рахунку 27-річного марокканця було 11 голів та 16 результативних передач у 55 матчах. \n\nХакімі випередив у голосуванні Мохамеда Салаха з Ліверпуля та форварда Галатасарая Віктора Осімгена. Нагороду йому вручили на урочистій церемонії в Рабаті, столиці Марокко. Наразі гравець перебуває на лікуванні травми, але сподівається встигнути відновитися до Кубка африканських націй, який відбудеться у його країні.\nCAF визначила переможця та фіналістів на основі голосів національних тренерів, колишніх футболістів та журналістів, що спеціалізуються на африканському футболі."
    },
    {
        "title": "Бога та Моффі хочуть покинути Ніццу після нападу фанатів",
        "image": "https://images.football.ua/i/news/630x373/568/568760.jpg",
        "text": "Нападники Ніцци Жеремі Бога та Терем Моффі хочуть залишити склад французького клубу, після того, як вони зазнали агресивних дій з боку вболівальників. Про це повідомляє RMC Sport.\nНагадаємо, сканадальний інцидент стався після поразки від Лор'яна (1:3) на клубній базі Ніцци. Близько 400 вболівальників спершу скандували заклики до відставки головного тренера Франка Еза, після чого їхня агресія була спрямована на гравців.\nДесятки фанатів фізично та словесно атакували Бога та Моффі, неодноразово вигукуючи расистські образи.\nЗа інформацією джерела, після цього інциденту Жеремі та Терем не хочуть виступати за Ніццу, турбуючись про свої життя.\nБога виступає за \"гімнастів\" з літа 2022 року, тоді як Моффі приєднався до лубу влітку 2023 року. У нинішньому сезоні Бога провів 20 матчів, у яких забив два м'ячі та віддав два асисти. На рахунку Моффі 15 зустрічей та три голи.\nПісля 13 турів Ніцца набрала 17 очок і посідає десяте місце у турнірній таблиці Ліги 1."
    },
    {
        "title": "Кубок Німеччини: Боруссія Дортмунд вилетіла від Баєра Леверкузен, РБ Лейпциг пройшов далі ",
        "image": "https://images.football.ua/i/news/630x373/568/568732.jpg",
        "text": "У рамках головної вивіски 1/8 фіналу Кубка Німеччини між собою зустрілися два гранди німецького футболу: дортмундська Боруссія приймала на своєму полі леверкузенський Баєр.\nПереможця цього протистояння визначив єдиний гол Мази, який і вивів \"фармацевтів\" до наступного раунду турніру.\nУ паралельній зустрічі РБ Лейпциг впорався з головним аутсайдером другого дивізіону — \"бики\" здобули перемогу над Магдебургом з рахунком 3:1, а головним героєм зустрічі став Баумгартнер, який оформив дубль.\n*РБ Лейпциг — Магдебург 3:1\nГоли: Нуса, 19, Баумгартнер, 29, 54 — Гнака, 11 (пен.)"
    },
    {
        "title": "Вагнер залишив посаду тренера Аугсбурга",
        "image": "https://images.football.ua/i/news/630x373/568/568681.jpg",
        "text": "Футбольний клуб Аугсбург офіційно повідомив про звільнення 38-річного фахівця Сандро Вагнера з посади головного тренера. Про це інформує пресслужба німецького клубу.\nСпівпрацю між сторонами було припинено за обопільною згодою. Вагнер очолював команду з літа 2025 року.\nПісля 12 проведених турів чемпіонату Німеччини Аугсбург набрав лише десять балів і розташовується на 14-й позиції в турнірній таблиці.\nНаступний поєдинок у рамках німецької Бундесліги команда проведе на домашньому стадіоні проти леверкузенського Баєра в суботу, 6 грудня."
    },
    {
        "title": "РБ Лейпциг втратив очки з Боруссією Менхенгладбах",
        "image": "https://images.football.ua/i/news/630x373/568/568470.jpg",
        "text": "У стартовому матчі 12-го туру німецької Бундесліги менхенгладбахська Боруссія, яка нечасто дивує приємними результатами у цій кампанії, зустрілася на власному полі з найближчим переслідувачем мюнхенської Баварії — РБ Лейпцигом.\nНезважаючи на більшу активність \"биків\" в атакувальній фазі, легітимних голів у цьому протистоянні ми так і не побачили. Лише на 47-й хвилині Франк Окора вивів \"жеребців\" уперед, проте цей гол VAR скасував через офсайд — так само на 75-й хвилині система відеопереглядів врятувала \"биків\" від призначеного пенальті.\nУ підсумку фінальний свисток зафіксував нульову нічию."
    },
    {
        "title": "Боруссія Менхенгладбах продовжила контракт з Полянські до 2028 року",
        "image": "https://images.football.ua/i/news/630x373/567/567731.png",
        "text": "Боруссія Менхенгладбах офіційно оголосила про продовження контракту з головним тренером Ойгеном Полянські до 2028 року.\n39-річний фахівець очолив першу команду з четвертого туру поточного сезону на тимчасовій основі, а тепер німецький клуб та тренер домовилися про довгострокове продовження співпраці. \nПоланскі подякував керівництву за довіру та підкреслив, що робота в рідному клубі для нього має особливе значення.\n\"Я ніколи не приховував, наскільки важливою для мене є ця місія у моєму рідному клубі. Бути головним тренером Боруссії — це велика радість і гордість. Довіра керівників — чудовий стимул і підтвердження роботи всього нашого штабу\", — зазначив наставник.\nОйген Полянські є вихованцем Боруссії Менхенгладбах: він пройшов академію клубу, згодом став гравцем Бундесліги, а з 2018 року працює тренером у структурі команди."
    },
    {
        "title": "Іто та Девіс повернулися до загальної групи Баварії, Мусіала продовжує відновлення",
        "image": "https://images.football.ua/i/news/630x373/567/567713.jpg",
        "text": "Захисники мюнхенської Баварії Хірокі Іто та Альфонсо Девіс відновилися після травм, повідомляє прес-служба клубу.\nОбидва футболісти повернулися до тренувань у загальній групі команди Венсана Компані під час міжнародної перерви та будуть готові до наступного матчу.\nУ той же час півзахисник Джамал Мусіала продовжує відновлення після перелому малогомілкової кістки за індивідуальною програмою.\nУ нинішньому сезоні Іто та Девіс на полі не з'являлися, тоді як на рахунку Мусіали чотири матчі та три забиті м'ячі.\nПісля десяти турів Баварія лідирує у Бундеслізі, випереджаючи Лейпциг на шість очок. Свій наступний матч мюнхенці проведуть проти Фрайбурга — гра відбудеться 22 листопада о 16:30."
    },
    {
        "title": "Буркардт — найкращий гравець жовтня в Бундеслізі",
        "image": "https://images.football.ua/i/news/630x373/567/567015.jpg",
        "text": ""
    },
    {
        "title": "Баварія не залишила шансів Баєру та продовжила свою шалену переможну серію",
        "image": "https://images.football.ua/i/news/630x373/566/566557.jpg",
        "text": "У німецькій Бундеслізі команди не встигли дістатись і до дев’ятого туру, а вже всі говорять про те, що конкуренцію в боротьбі за чемпіонський титул мюнхенській Баварії скласти ніхто не зможе. Просто настільки потужно почала сезон на внутрішній арені команда Венсана Компані, що після вісьмох матчів із 30 голами у ворота її суперників усім довкола стає не по собі ще до початку очних протистоянь.\nЧи тремтіли колінки у футболістів леверкузенського Баєра перед візитом на Альянц Арену, де вже зазнавали поразок РБ Лейпциг та дортмундська Боруссія? Можливо. Але й сама команда Каспера Юльманна була нівроку — п’яте місце в турнірній таблиці. Не результати зразка чемпіонського сезону імені Хабі Алонсо, але все ж таки \"фармацевти\" перебували в зоні переслідувачів мюнхенців.\nСкладається таке враження в цьому сезоні німецького футболу, що незабаром на Альянц Арену до квитків треба буде додавати якусь перепустку до кінотеатру, аби тільки місцева публіка не втрачала азарт на тлі гри власної команди, які не надто й потрібен основний перелік виконавців, щоб розбирати суперників. Так, Компані пограв із ротацією перед Лігою чемпіонів, його дії наслідував і Юльманн певною мірою, але на виході маємо те, що маємо.\nА маємо розгром ще в першому таймі. Хоча Баєр намагався окопатись біля власного штрафного й на початку така тактика працювала доволі непогано й давала трохи надійності. Баварії запропонували виконувати передачі з флангів та глибини поля, сподіваючись, що це хоч трохи зупинить рух навіть не основної атакувальної групи господарів поля.\nМарна справа. На 25 хвилині Ноєр із власного штрафного кинув ліворуч на Бішофа, а той запустив передачу в дотик на хід Гнабрі, якого в себе за спиною просто не помітив одразу Кванса, а коли помітив, то було пізно щось робити — Серж опинився перед воротарем і пробив тому поміж ніг. А вже за сім хвилин потому Лаймер виконав подачу на голову Джексону з правого флангу, і таким чином ми дізнались, що й із другого поверху Баварія може забивати надто спокійно.\nА щоб Баєру геть мріяти не було приводів про якийсь порятунок у другому таймі, то в останній атаці до перерви Горецка пасом із глибини на Джексона до центру штрафного дав тому ідею в дотик відкинути ліворуч на Геррейру, який прострілював на ближній, де Баде вирішив поставити крапку в провалі власної команди до перерви.\nЗвичайно, ніхто на трибунах стадіону в Мюнхені після цього не підвівся й не пішов додому, бо тут банально так не прийнято робити, але всім усе було зрозуміло. У другому таймі Баварія могла нарощувати власну перевагу за рахунком, але створювала моменти з незначною інтенсивністю, тож \"фармацевти\" встигали переводити подих. Обидва тренери при цьому заграли кілька гравців основних складів зі свого боку, але Компані лише змарнував таким чином можливість продовжити гольову серію для Кейна й не більше того.\nУ наступному турі мюнхенська Баварія гостюватиме в берлінського Уніона, тоді як посеред тижня поїде до французького Парі Сен-Жермен на матч Ліги чемпіонів УЄФА, а леверкузенський Баєр навідається до лісабонської Бенфіки, тоді як вихідними прийматиме Гайденгайм.\nБаварія — Баєр 3:0\nГоли: Гнабрі, 25, Джексон, 32, Баде, 44 (авт.)\nБаварія: Ноєр — Лаймер (Бої, 75), Та, Кім, Геррейру — Кімміх, Горецка — Карл (Олісе, 59), Гнабрі (Діас, 59), Бішоф — Джексон (Кейн, 59)."
    },
    {
        "title": "Баварія готова продати Бої в АПЛ",
        "image": "https://images.football.ua/i/news/630x373/568/568762.jpg",
        "text": "Баварія може розлучитися з французьким захисником Сашою Бої вже в зимове трансферне вікно. Про це інформує видання Bild.\nМюнхенці готові відпустити 25-річного француза, якщо отримають пропозицію у розмірі не менше 15 мільйонів євро. Захисник привернув увагу Крістал Пелес, проте англійський клуб хоче взяти гравця в оренду, а не купувати відразу.\nСаша Бої став гравцем Баварії у 2024 році. У поточному сезоні він зіграв у 14 матчах у всіх турнірах і записав на свій рахунок одну результативну передачу. Його чинний трудовий договір розрахований до кінця сезону-2027/28. \nРаніше повідомлялося, що Бенфіка зацікавлена у трансфері захисника Баварії."
    }
]