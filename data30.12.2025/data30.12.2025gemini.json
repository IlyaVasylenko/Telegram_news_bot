[
    {
        "title": "Арсенал — Астон Вілла. Анонс і прогноз на матч АПЛ 30.12.2025",
        "image": "https://images.football.ua/i/news/630x373/570/570420.jpg",
        "text": "У центральному матчі 19-го туру англійської Прем’єр-ліги лондонський Арсенал прийматиме Астон Віллу — команду, яка стрімко перетворилася на одного з головних конкурентів у чемпіонських перегонах. Це буде друга очна зустріч суперників менш ніж за місяць, і після поразки в Бірмінгемі \"каноніри\" мають усі підстави прагнути реваншу на власному полі.\nВІВТОРОК, 30 ГРУДНЯ, 22:15 ▪️ ЕМІРЕЙТС СТЕДІУМ, ЛОНДОН ▪️ ГОЛОВНИЙ АРБІТР — ДАРРЕН ІНГЛЕНД ▪️ ПРЯМА ТРАНСЛЯЦІЯ — SETANTA SPORTS\nКоманда Мікеля Артети підходить до гри в статусі лідера турнірної таблиці. Після непростої, але такої потрібної перемоги над Брайтоном (2:1) Арсенал зберіг своє перше місце та довів серію перемог до п’яти поспіль у чемпіонаті. Особливо переконливо лондонці виглядають на Емірейтс: дев’ять перемог у десяти останніх домашніх матчах АПЛ — найкращий показник клубу на цій арені з 2022 року.\n\nВтім, ігрова стабільність не завжди означає легкі перемоги. Арсенал не раз змушений був \"вигризати\" результат, а кадрові проблеми в обороні додають головного болю тренерському штабу. Відсутність Тімбера, Калафіорі та Бена Вайта змушує Артету маневрувати, тоді як повернення Габріела стало важливим підсиленням перед зустріччю з одним із найрезультативніших нападів ліги.\nАстон Вілла приїжджає до Лондона з приголомшливою серією — 11 перемог поспіль у всіх турнірах і вісім виграних матчів АПЛ поспіль, що є найкращим показником клубу за понад століття. Підопічні Унаї Емері демонструють неймовірний характер: 18 очок, відіграних з програшних позицій у чемпіонаті, — абсолютний рекорд поточного сезону.\n\nПеремога над Челсі на Стемфорд Брідж (2:1) лише підкреслила силу Вілли. \"Джокер\" Оллі Воткінс, який вийшов з лави запасних і оформив дубль, готовий знову стати ключовою фігурою, тим більше що він стабільно забиває на Емірейтс. Попри кадрові втрати — дискваліфікації Кеша та Бубакара Камара, а також травми Мінгза й Торреса — бірмінгемці залишаються надзвичайно небезпечними, особливо з урахуванням принципового тренерського фактора: Емері завжди із задоволенням псує чемпіонські амбіції свого колишнього клубу — і він спробує зробити це знову.\nЗа версією букмекерів, сьогодні більше шансів на успіх мають підопічні Мікеля Артети. Так, на перемогу Арсеналу в основний час пропонується коефіцієнт 1.44, тоді як потенційний успіх Астон Вілли оцінюється показником 7.00. Ймовірність нічийного результату представлена ​​коефіцієнтом 4.50. \nАРСЕНАЛ : Рая — Тімбер, Саліба, Інкап’є, Льюїс-Скеллі — Субіменді, Райс, Едегор — Сака, Йокерес, Езе\nАСТОН ВІЛЛА : Емі Мартінес — Богард, Конса, Лінделеф, Матсен — Онана, Тілеманс — Макгінн, Буендія, Роджерс — Воткінс"
    },
    {
        "title": "Челсі — Борнмут. Анонс і прогноз на матч АПЛ 30.12.2025",
        "image": "https://images.football.ua/i/news/630x373/570/570424.jpg",
        "text": "У рамках 19-го туру АПЛ Челсі прийматиме Борнмут на Стемфорд Брідж — матч, який може стати точкою перезавантаження для лондонців і черговим серйозним випробуванням для гостей. Обидві команди підходять до зустрічі після болісних поразок, але саме господарі мають значно більше турнірної мотивації.\nВІВТОРОК, 30 ГРУДНЯ, 21:30 ▪️ СТАМФОРД БРІДЖ, ЛОНДОН ▪️ ГОЛОВНИЙ АРБІТР — СЕМ БАРРОТТ ▪️ ПРЯМА ТРАНСЛЯЦІЯ — SETANTA SPORTS\nКоманда Енцо Марески знову залишила суперечливе враження у минулому турі. Блискучий перший тайм проти Астон Вілли, підкріплений цікавим голом Жуана Педро після подачі з кутового, так і не трансформувався у результат — після перерви Челсі розвалився й пропустив двічі від Оллі Воткінса. Поразка 1:2 залишила \"синіх\" на п’ятому місці та відкинула їх уже на десять очок від топ-3.\n\nПопри це, атакувальний потенціал лондонців виглядає переконливо (саме дії в атаках, а не їхня реалізація). Челсі активно створює моменти, багато б’є по воротах і здатен нав’язувати високий темп, особливо вдома. Водночас кадрові проблеми нікуди не зникли: під питанням участь Марка Кукурельї, а Колвілл та Лавія залишаються в лазареті. Дискваліфікація Михайла Мудрика також продовжує обмежувати варіативність складу, хоча до відсутності українця ми вже звикли — тим не менш, він приносить користі зараз так само, як і Гіттенс.\nБорнмут переживає значно складніший період. Нищівна поразка з рахунком 1:4 від Брентфорда стала вже дев’ятою поспіль без перемог у чемпіонаті, а оборона \"вишень\" залишається однією з найуразливіших у лізі. Команда опустилася до нижньої частини таблиці й дедалі більше відчуває тиск відсутності результатів.\n\nВтім, навіть у складний період у Борнмута є світла пляма — Антуан Семеньйо. Він забив єдиний м’яч у попередньому турі та проводить найкращий сезон у кар’єрі. До того ж цей матч може стати для нього прощальним: гравцем активно цікавляться топклуби — особливо Манчестер Сіті. Саме швидкі переходи та індивідуальні дії ганця здатні створити проблеми Челсі.\nЗа версією букмекерів, сьогодні більше шансів на успіх мають підопічні Енцо Марески. Так, на перемогу Челсі в основний час пропонується коефіцієнт 1.57, тоді як потенційний успіх Борнмута оцінюється показником 5.75. Ймовірність нічийного результату представлена ​​коефіцієнтом 4.00. \nЧЕЛСІ : Санчес — Джеймс, Чалоба, Бадьяшиль, Кукурелья — Кайседо, Енцо Фернандес — Педру Нету, Палмер, Гарначо — Жуан Педро\nБОРНМУТ : Петрович — Сміт, Діакіте, Сенесі, Трюффер — Кук, Скотт — Хіменес, Таверньє, Семеньйо — Крупі"
    },
    {
        "title": "Ноттінгем Форест подав офіційну скаргу на суддівство після матчу з Манчестер Сіті",
        "image": "https://images.football.ua/i/news/630x373/570/570518.jpg",
        "text": "Ноттінгем Форест офіційно звернувся зі скаргою до суддівського органу PGMOL після поразки від Манчестер Сіті в матчі АПЛ із рахунком 1:2. Про це повідомляє The Athletic.\nКерівництво \"лісників\" вважає, що кілька ключових рішень арбітра Роба Джонса та його бригади були ухвалені на користь суперника.\nЗа інформацією джерела, Форест у письмовій формі виклав свої претензії щодо двох епізодів. Перший стосується моменту на початку другого тайму, коли захисник Манчестер Сіті Рубен Діаш, на думку господарів, мав отримати другу жовту картку за фол проти Ігора Жезуса та залишити поле.\nДругий спірний епізод — ситуація перед переможним голом Манчестер Сіті на 83-й хвилині, який забив Раян Шеркі. Головний тренер Ноттінгем Форест Шон Дайч переконаний, що в атаці суперника проти лідера його команди Моргана Гіббса-Вайта був фол від Ніко О’Райлі, однак порушення не зафіксували.\nТакож Форест попросив надати аудіозаписи переговорів суддівської бригади під час матчу. Очікується, що Дайч особисто обговорить ці моменти з керівником суддівського корпусу Говардом Веббом. У PGMOL, як зазначається, від коментарів журналістам відмовилися, зазначивши, що готові до приватного діалогу з клубами."
    },
    {
        "title": "Моєс: Ми ведемо перемовини з Миколенко",
        "image": "https://images.football.ua/i/news/630x373/570/570415.jpg",
        "text": "Головний тренер Евертона Девід Моєс прокоментував ситуацію із контрактом українського захисника Віталія Миколенка, який розрахований до літа 2026 року.\n\"Ми ведемо перемовини з Миколенко. Вони тривають уже деякий час, і ми робимо набагато більше речей за лаштунками. Ми не виходимо й не обговорюємо їх постійно, але багато процесів триває вже досить довго. Сподіваюся, що знайдемо рішення швидше, ніж пізніше.\nВін добре зіграв проти Арсеналу. Він упевнено діяв проти багатьох із флангових гравців цього року. Зараз у Прем’єр-лізі є багато справді сильних крайніх футболістів – видовищних вінгерів, якщо повернутися до цього визначення. Я думаю, він показав себе досить добре, тож сподіваюся, ми зможемо його втримати\", — наводить слова Моєса Liverpool Echo.\nНинішнього сезону 26-річний Миколенко провів 17 матчів без результативних дій.\nПісля 18 турів Евертон набрав 25 очок і посідає 11 місце у турнірній таблиці АПЛ."
    },
    {
        "title": "Крістал Пелес — Тоттенгем. Анонс і прогноз на матч АПЛ 28.12.2025",
        "image": "https://images.football.ua/i/news/630x373/570/570360.jpg",
        "text": "Лондонське дербі на Селгерст Парк закриватиме для обох команд непростий відрізок сезону. Крістал Пелес і Тоттенгем підходять до очного протистояння з серіями невдач у чемпіонаті та прагнуть уникнути третьої поспіль поразки в АПЛ, що додає матчу особливої напруги та принциповості.\nНЕДІЛЯ, 28 ГРУДНЯ, 18:30 ▪️ СЕЛГЕРСТ ПАРК, ЛОНДОН ▪️ ГОЛОВНИЙ АРБІТР — ДЖАРРЕД ДЖИЛЛЕТТ ▪️ ПРЯМА ТРАНСЛЯЦІЯ — SETANTA SPORTS\nКоманда Олівера Гласнера переживає складні тижні. Після емоційного вильоту з Кубка англійської ліги від Арсеналу в напруженій серії пенальті \"орли\" змушені повністю зосередитися на чемпіонаті. Два поспіль болючі фіаско в АПЛ — від Манчестер Сіті та Лідса — вибили лондонців із єврокубкової зони, а оборона за останні чотири матчі в усіх турнірах пропустила вже десять м’ячів.\n\nВтім, Селгерст Парк традиційно залишається місцем сили для Пелес наприкінці року. Володарі Кубка Англії зразка минулого сезону вигравали свій останній матч календарного року чотири рази поспіль, і тепер мають шанс встановити клубний рекорд. Окрему увагу привертає Жан-Філіп Матета, який попри проблеми з коліном залишається ключовою фігурою атаки та вже засмучував Тоттенгем у цьому протистоянні торік. Також важливий психологічний аспект — герой Арсеналу Максанс Лакруа, який не забив вирішальний пенальті та відзначився автоголом, має взяти себе в руки проти іншого суперника з Північного Лондона.\nСезон для Тоттенгема складається ще більш нервово. Команда Томаса Франка виграла лише один із останніх восьми матчів АПЛ і опустилася нижче середини таблиці. Поразка від Ліверпуля (1:2), у якій \"шпори\" догравали вдев’ятьох, знову загострила розмови навколо майбутнього тренера, хоча керівництво клубу поки що зберігає довіру до данця.\n\nОсобливо насторожує виїзна форма лондонців: чотири поразки та одна нічия в п’яти останніх гостьових матчах, а також 18 пропущених м’ячів за цей відрізок. До того ж Тоттенгем програв обидві зустрічі Крістал Пелес у минулому сезоні АПЛ, не забивши жодного гола, і тепер ризикує вперше в історії поступитися \"орлам\" на Селгерст Парк у двох поспіль матчах чемпіонату.\nЗа версією букмекерів, сьогодні більше шансів на успіх мають підопічні Олівера Гласнера. Так, на перемогу Крістал Пелес в основний час пропонується коефіцієнт 2.28, тоді як потенційний успіх Тоттенгема оцінюється показником 3.40. Ймовірність нічийного результату представлена ​​коефіцієнтом 3.25. \nКРІСТАЛ ПЕЛЕС : Гендерсон — Канво, Лакруа, Геї — Клайн, Вортон, Г’юз, Мітчелл — Піно, Девенні — Матета\nТОТТЕНГЕМ : Вікаріо — Порро, Дансо, ван де Вен, Спенс — Грей, Бентанкур — Кудус, Бергвалль, Коло Муані — Рішарлісон"
    },
    {
        "title": "Дубль суперсаба Воткінса перевернув для Астон Вілли матч проти Челсі",
        "image": "https://images.football.ua/i/news/630x373/570/570391.jpg",
        "text": "У чемпіонських перегонах англійської Прем’єр-ліги чи не в кожному сезоні є команда, яка долучається до пари явних фаворитів до певного етапу й активно нав’язує їм боротьбу. У поточній кампанії цю роль на себе приміряв уже не один клуб, проте побачити на настільки високій позиції в турнірній таблиці бірмінгемську Астон Віллу вважалось чимось фантастичним ще кілька тижнів тому.\nАле з таким мисливцем за неочевидними трофеями, як Унаї Емері, від \"левів\" можна було очікувати всього, що завгодно. Хоча, ні, у десять перемог поспіль Астон Вілли, яка на початку сезону ледь здобувала ті залікові бали, повірити й досі важко. Проте до матчу проти лондонського Челсі на Стемфорд Бридж колектив із Бірмінгема підходив саме з таким нетривіальним досягненням за плечима.\nІ це насправді тиснуло на Челсі, бо загальна кількість перемог команди Енцо Марески в АПЛ цього сезону була меншою, аніж тривала серія успішних матчів у суперників. То ж у якій ролі після цього розглядати \"синіх\" перед початком цього протистояння? Фаворитів? Хіба що за рахунок рідних стін. І, виявляється, для Челсі це таки вагомий фактор.\nБо в першому таймі Астон Віллу просто возили по її половині поля, як тільки могли. 10:0 за загальними спробами пробивати по воротах — повна домінація господарів, і взагалі жодного натяку на те, що щось має покращитись для команди Емері в цій грі, і близько не було помітно. Челсі ще й забити зумів наприкінці першого тайму, коли Ріс Джеймс долучився до переліку крутих хлопців з АПЛ, які кладуть \"сухі листи\" з кутових у ворота суперників.\nОт узагалі жодного сумніву не було в присутніх, що цю гру команда Марески просто не має жодного права відпускати. Тим паче, із таким початком другого тайму, коли Челсі мав закривати гру в одному з моментів Джеймса, Гарначо чи хоча б за рахунок удару Кеша по власних воротах, який також виявився неточним. Пощастило команді Емері тоді, дуже пощастило.\nА потім іспанець вирішив, що настав час давати ігрову практику Воткінсу, якого ж сам і посадив на лавку з метою профілактики результативності. І таки звання \"доктора\" до тренера Астон Вілли після цієї гри можна спокійно причепити, бо його методи виховання подіяли якнайкраще. На 63 хвилині Олі в контратаці вразив ворота з правого флангу штрафного, а на 84 замкнув подачу кутового з правого флангу від Тілеманса.\nІ це ще той-таки Воткінс, а також Матсен у одному з епізодів, могли робити перевагу Астон Вілли за рахунком ще раніше на табло, але Санчес бодай-якось намагався допомагати власним партнерам не розсипатись завчасно. Але вони все одно розсипались, і останні хвилини також промайнули за перевагою \"левів\", натяків на яку, знову ж таки, узагалі не існувало до перерви, як явища.\nУ наступному турі лондонський Челсі прийматиме Борнмут, а бірмінгемська Астон Вілла поїде в гості до лондонського Арсеналу.\n\r\nЧелсі — Астон Вілла 1:2\nГоли: Джеймс, 37 — Воткінс, 63, 84\nЧелсі: Санчес — Джеймс, Бадьяшиль, Чалоба, Кукурелья (Гюсто, 69) — Кайседо, Е. Фернандес — Нету, Палмер (Естеван, 72), Гарначо (Гіттенс, 69) — Жуан Педро (Делап, 69).\nАстон Вілла: Мартінес — Кеш, Лінделеф, Конса, Матсен (Дінь, 82) — Камара (Богард, 83), Тілеманс — Макгінн (Онана, 59), Буендія (Воткінс, 59), Роджерс — Мален (Санчо, 59).\n\nПопередження: Джеймс, Чалоба, Кайседо, Делап, Фернандес — Кеш, Роджерс, Камара"
    },
    {
        "title": "АПЛ: Асист Ярмолюка допоміг Брентфорду здолати Борнмут, Ліверпуль обіграв Вулвергемптон, нулі Бернлі та Евертона",
        "image": "https://images.football.ua/i/news/630x373/570/570382.jpg",
        "text": "Сьогодні, 27 грудня, відбулися чергові матчі 18 туру англійської Прем'єр-ліги.\nУ першому матчі Брентфорд на своєму полі обіграв Борнмут із рахунком 3:1.\nУ складі переможців голами відзначилися Джордже Петрович, який зрізав м'яч у свої ворота, а також Кевін Шаде, який оформив дубль. При цьому українець Єгор Ярмолюк відзначився гольовою передачею. У гостей єдиний м'яч забив Антуан Семеньйо.\nБрентфорд — Борнмут 4:1\nГоли: Шаде, 7, 51, 90+6, Петрович, 39 (аг) — Семеньйо, 75.\nБрентфорд: Келлехер — Генрі (Гікі, 77), Коллінз, Аєр, Кайоде — Ярмолюк (Нельсон, 89), Янельт — Шаде, Єнсен (Дамсгор, 77), Льюїс-Поттер (Гендерсон, 89) — Тьяго.\nБорнмут: Петрович — Трюффер (Солер, 78), Сенесі, Діакіте (Брукс, 46), Сміт (Еванілсон, 46) — Кук, Скотт (Адлі, 84) — Семеньйо, Таверньє, Хіменес — Крупі (Клюйверт, 46).\nПопередження: Єнсен, Кайоде — Клюйверт, Таверньє.\nУ другому поєдинку Ліверпуль на Енфілді здобув перемогу над Вулвергемптоном із рахунком 2:1.\nКоманда Арне Слота відкрила рахунок 41 хвилині, коли голом відзначився Раян Гравенберх, а за хвилину перевагу \"червоних\" подвоїв Флоріан Вірц. У \"вовків\" голом відзначився Сантьяго Буено.\nЛіверпуль — Вулвергемптон 2:1\nГоли: Гравенберх, 41, Вірц, 42 — Буено, 51.\nЛіверпуль: Аліссон — Керкез, Ван Дейк, Конате, Фрімпонг — Джонс, Гравенберх — Вірц (Ньоні, 90+3), Макаллістер, К'єза (Бредлі, 61) — Екітіке (Гакпо, 86).\nВулвергемптон: Са — Крейчі, Буено, Москера (Аріас, 79) — Буену (Вольфе, 62), Гомеш, Андре, Доерті (Чачуа, 62) — Мане, Хван (Ларсен, 62) — Арокодаре.\nПопередження: Андре.\nУ третій зустрічі Бернлі поділив очки з Евертон. Матч закінчився з рахунком 0:0, а українець Віталій Миколенко провів на полі всю гру.\nБернлі — Евертон 0:0\nБернлі: Дубравка — Екдаль, Гамфріс, Лоран — Лукас Пірес, Каллен (Флорентіну, 53), Угочукву, Вокер — Бруун Ларсен (Ентоні, 73), Едвардс (Трезор, 88), Броя (Флеммінг, 88).\nЕвертон: Пікфорд — Миколенко, Кін, Тарковські, О'Браєн — Гарнер, Уроегбунам — Макніл, Алькарас (Рель, 69), Діблінг (Паттерсон, 88) — Бету (Баррі, 70).\nНасамкінець Фулгем у гостях мінімально обіграв Вест Гем з рахунком 1:0. Автором єдиного голу став Рауль Хіменес, який забив на 85 хвилині.\nВест Гем — Фулгем 0:1\nГол: Хіменес, 85.\nВест Гем: Ареола — Вокер-Пітерс, Тодібо, Кілман, Скарлз — Магасса (Соучек, 83), Поттс — Боуен, Фернандеш, Саммервілл (Вілсон, 56) — Пакета (Ірті, 83).\nФулгем: Лено — Тете (Кастань, 82), Андерсен, Куенка, Робінсон — Лукич (Діоп, 88), Берге — Вілсон, Сміт-Роу (Кейрні, 82), Маседо (Кінг, 69) — Хіменес."
    },
    {
        "title": "Манчестер Юнайтед — Вулвергемптон. Анонс і прогноз на матч АПЛ 30.12.2025",
        "image": "https://images.football.ua/i/news/630x373/570/570430.jpg",
        "text": "У матчі 19-го туру англійської Прем’єр-ліги Манчестер Юнайтед прийматиме Вулвергемптон на Олд Траффорд. Для господарів це шанс продовжити боротьбу за місця в зоні Ліги чемпіонів, тоді як гості намагаються перервати катастрофічну серію без перемог і зачепитися за першу перемогу у сезоні.\nВІВТОРОК, 30 ГРУДНЯ, 22:15 ▪️ ОЛД ТРАФФОРД, МАНЧЕСТЕР ▪️ ГОЛОВНИЙ АРБІТР — ТОМАС БРАМЕЛЛ ▪️ ПРЯМА ТРАНСЛЯЦІЯ — SETANTA SPORTS\nКоманда Рубена Аморіма підходить до зустрічі в ролі явного фаворита. \"Червоні дияволи\" вже обігрували Вулвергемптон у цьому сезоні — на виїзді манкуніанці здобули впевнену перемогу з рахунком 4:1. Нині Юнайтед іде шостим у турнірній таблиці, а чергові три очки можуть суттєво наблизити клуб до топ-4.\n\nОстанній тур приніс Манчестер Юнайтед важку, але надзвичайно важливу перемогу над Ньюкаслом (1:0). Команда витримала серйозний тиск, продемонструвавши характер і організовану гру в обороні. Попри кадрові проблеми — відсутність Бруну Фернандеша, Амада Діалло, Браяна Мбемо та Нуссаїра Мазрауї — господарі розраховують на глибину складу й активність Матеуса Куньї, який залишається ключовою фігурою в атаці.\nДля Вулвергемптона цей сезон перетворився на справжній кошмар. Після 18 турів команда не здобула жодної перемоги: 16 поразок і дві нічиї — результат, що залишає \"вовків\" на останньому місці таблиці з мінімальним доробком у два очки. Серія поразок у чемпіонаті вже сягнула дванадцяти матчів поспіль.\n\nВодночас команда Роба Едвардса в останніх турах намагалася додати в грі — матчі проти Арсеналу та Ліверпуля були більш конкурентними, хоча й завершилися поразками. Вулвергемптон має серйозні кадрові втрати: через травми не зіграють Маршалл Мунетсі, Родріго Гомес, Жан-Рікнер Белльгард і Даніель Бентлі, а Андре пропустить матч через дискваліфікацію. Окрему надію гості покладають на Йоргена Странда Ларсена, який прагне покращити власну результативність.\nЗа версією букмекерів, сьогодні більше шансів на успіх мають підопічні Рубена Аморіма. Так, на перемогу Манчестер Юнайтед в основний час пропонується коефіцієнт 1.35, тоді як потенційний успіх Вулвергемптона оцінюється показником 8.50. Ймовірність нічийного результату представлена ​​коефіцієнтом 5.00. \nМАНЧЕСТЕР ЮНАЙТЕД : Ламменс — Дало, Гевен, Мартінес, Шоу — Каземіро, Угарте — Доргу, Маунт, Кунья — Шешко\nВУЛВЕРГЕМПТОН : Жозе Са — Москера, Сантьяго Буено, Крейчі — Доерті, Лопес, Гомес, Уго Буено — Мане, Хван — Ларсен"
    },
    {
        "title": "Атлетіко готує новий контракт для Дієго Сімеоне",
        "image": "https://images.football.ua/i/news/630x373/570/570172.jpg",
        "text": "Головний тренер мадридського Атлетіко Дієго Сімеоне може продовжити залишатись на чолі \"матрацників\" ще довгий час. Про це повідомляє Marca.\nЗа інформацією джерела, керівництво мадридського клубу вже розглядає варіанти з продовженням контракту 55-річного аргентинця, незважаючи на чинну угоду до літа 2027 року.\nНаголошується, що переговори між сторонами ще не розпочиналися, проте \"матрацники\" впевнені, що саме Сімеоне продовжить розвивати проект.\nНагадаємо, Сімеоне очолює Атлетіко із зими 2011 року. За цей час клуб із Мадриду двічі досягав фіналу Ліги чемпіонів, двічі ставав чемпіоном Ла Ліги, вигравав Кубок і Суперкубок країни, а також двічі Лігу Європи та двічі Суперкубок УЄФА.\nПісля 18 турів Атлетіко набрав 37 очок і посідає третє місце у Ла Лізі, відстаючи від Барселони на дев'ять балів. У Лізі чемпіонів \"матрацники\" йдуть на восьмому місці."
    },
    {
        "title": "Вільярреал — Барселона. Анонс і прогноз на матч Ла Ліги 21.12.2025",
        "image": "https://images.football.ua/i/news/630x373/569/569892.jpg",
        "text": "Черговий тур іспанської Ла Ліги подарує глядачам надзвичайно цікаве протистояння на Естадіо де ла Кераміка, де місцевий Вільярреал прийматиме лідера чемпіонату — каталонську Барселону.\nВільярреал — Барселона\nНеділя, 21 грудня, 17:15, стадіон Естадіо де ла Кераміка, Вільярреал\r\nПряма трансляція на медіасервісі MEGOGO. \n\nВільярреал проводить один із найкращих відрізків у сезоні, здобувши шість перемог поспіль у чемпіонаті Іспанії. Попри нещодавній виліт із Кубка Іспанії від Расінга, у Ла Лізі \"жовта субмарина\" вражає своєю стабільністю та найкращою обороною в лізі (лише 13 пропущених м'ячів). Проте кадрові втрати господарів є критичними: через травми та участь у КАН матч пропустять ключові виконавці, такі як Жерар Морено, Папе Гує та Томас Парті, що змусить тренерський штаб вдатися до серйозної ротації.\nБарселона Гансі Фліка продовжує домінувати, маючи в активі семиматчеву переможну серію у внутрішній першості. Каталонці лідирують у таблиці та демонструють феноменальну результативність, забивши 49 голів у 17 поєдинках. Посеред тижня \"синьо-гранатові\" здобули суху перемогу над Гвадалахарою в Кубку, що дозволило тренеру перевірити резерв та повернути до гри Марка-Андре тер Штегена. Хоча оборона лідера іноді дає збої, атакуючий потенціал команди повністю це компенсує. Перед поїздкою до Саудівської Аравії на Суперкубок Барселоні важливо зберегти відрив від переслідувачів, попри відсутність Гаві, Ольмо та сумніви щодо готовності Педрі.\nПротистояння цих команд традиційно дарує вболівальникам велику кількість забитих м'ячів — за останні чотири очні зустрічі було зафіксовано 26 голів. Хоча Вільярреал не вигравав у Барселони на власному полі з жовтня 2007 року, їхня поточна форма та статус третьої сили чемпіонату роблять цей поєдинок максимально непередбачуваним. Очікується, що гості традиційно гратимуть першим номером, спираючись на креатив Ямаля та Рафіньї, тоді як господарі шукатимуть шанси у контратаках через швидких Айозе Переса та Мікаутадзе. \nЗа версією betking на перемогу Барселона можна поставити з коефіцієнтом 1.80, тоді як потенційний успіх Вільярреал оцінюється показником 3.40. Імовірність нічийного результату представлена ​​коефіцієнтом 5.00.\nВільярреал: Жуніор — Пау Наварро, Фойт, Вейга, Кардона — Б'юкенен, Парехо, Комесанья, Молейро — Перес, Мікаутадзе.\nБарселона: Ж. Гарсія — Кунде, Кубарсі, Ж. Мартін, Бальде — де Йонг, Е. Гарсія — Ямаль, Фермін, Рафінья — Торрес.\nНе зіграють: Камбвала, Коста, Кабанес, Терратс, Партей, Морено, Муріньйо, Гує, Ахомах (Вільярреал) — тер Штеген, Гаві, Лопес, Ольмо (Барселона).\nПід питанням: Парехо (Вільярреал) — Педрі, Араухо, Левандовські, Рашфорд (Барселона).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Жирона — Атлетіко. Анонс і прогноз на матч Ла Ліги 21.12.2025",
        "image": "https://images.football.ua/i/news/630x373/569/569891.jpg",
        "text": "Каталонська Жирона прийматиме мадридський Атлетіко на стадіоні Монтіліві, намагаючись перервати успішну серію столичної команди та покращити своє становище у турнірній таблиці.\nЖирона — Атлетіко\nНеділя, 21 грудня, 15:00, стадіон Естадіо Мунісіпаль де Монтіліві, Жирона\r\nПряма трансляція на медіасервісі MEGOGO. \n\nДля Жирони нинішній сезон складається непросто: після 16 турів команда посідає лише 18-ту сходинку, маючи в активі 15 очок. Проте підопічні Мічела підходять до гри у піднесеному настрої після перемоги над Реал Сосьєдадом (2:1) минулого вікенду. Маючи вільний тиждень завдяки вильоту з Кубка Іспанії, каталонці зосередили всі сили на підготовці до візиту мадридців.\n\"Біло-червоні\" традиційно непогано виглядають вдома, набравши на Монтіліві більшу частину своїх очок, але статистика очних зустрічей не на їхню користь — лише одна перемога у 12 матчах проти \"матрацників\". Величезною проблемою для господарів залишається лазарет, де перебувають такі важливі гравці, як Стуані, ван де Бек та Давід Лопес, що змушує тренера експериментувати зі складом, де на вістрі очікується вихід українця Владислава Ваната.\nМадридський Атлетіко, навпаки, набрав потужний хід і прагне здобути четверту перемогу поспіль у всіх турнірах. Команда Дієго Сімеоне посідає четверте місце, відстаючи від лідера Барселони на дев'ять пунктів, тому будь-яка втрата очок може стати критичною для чемпіонських амбіцій. Посеред тижня \"червоно-білі\" успішно подолали раунд Кубка Іспанії, обігравши Балеарес (3:2). Попри кадрові сумніви щодо участі Льоренте та Хіменеса, мадридці мають колосальну глибину складу.\nОчікується, що дует нападників Серлот-Альварес знову вийде у старті, а ветеран Коке цементуватиме центр поля. Минулого сезону Атлетіко двічі впевнено переграв Жирону, забивши у сумі сім м'ячів, і цього разу вони знову приїдуть у статусі очевидного фаворита.\nЗа версією betking на перемогу Атлетіко можна поставити з коефіцієнтом 1.66, тоді як потенційний успіх Жирони оцінюється показником 4.75. Імовірність нічийного результату представлена ​​коефіцієнтом 4.33.\nЖирона: Гассаніга — Мартінес, Рейс, Блінд, Морено — Вітсель, Мартін — Циганков, Лемар, Гіль — Ванат.\nАтлетіко Мадрид: Облак — Моліна, Пубіль, Ганцко, Руджері — Сімеоне, Барріос, Коке, Гонсалес — Серлот, Альварес.\nНе зіграють: ван де Бек, Стуані, Порту, Абель Руїс, Хуан Карлос, Артеро, Давід Лопес, Крапивцов, Унахі (Жирона) — Костіс (Атлетіко Мадрид).\nПід питанням: немає (Жирона) — Льоренте, Баена, Хіменес (Атлетіко Мадрид).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Реал Мадрид взяв три очки у непростому матчі",
        "image": "https://images.football.ua/i/news/630x373/569/569947.jpg",
        "text": "Реал Мадрид здобув перемогу над Севільєю з рахунком 2:0 у матчі 17-го туру чемпіонату Іспанії сезону-2025/26, який відбувся 20 грудня на Сантьяго Бернабеу. Голами у складі господарів відзначилися Беллінгем на 38-й хвилині та Мбаппе на 86-й хвилині з пенальті.\nМатч став одним із складніших для Реала у сезоні. Команда демонструвала мляву гру з м'ячем і слабку організацію без нього, що дозволяло Севільї регулярно створювати моменти попри гру у меншості. Досвідчений Алексіс Санчес активно діяв між лініями, створюючи загрозу для захисту господарів, а нападник Ісаак Ромеро мав кілька шансів, але не зміг їх реалізувати проти надійного Куртуа.\nПресинг Реала виглядав неузгодженим і хаотичним. Гравці часто приходили пізно, залишали прогалини та втрачали позиції, що давало Севільї можливість обходити захист з легкістю. Центральні півзахисники Гюлер та Чуамені постійно намагалися компенсувати помилки, а Камавінга вийшов на 70-й хвилині, але суттєвих змін це не принесло.\nПісля цієї перемоги Реал Мадрид залишився на другому місці в турнірній таблиці з 42 очками, а Севілья займає дев’яту позицію з 20 очками. \nРеал Мадрид — Севілья 2:0\nГоли: Беллінгем, 38, Мбаппе, 86 (пен)\nРеал Мадрид: Куртуа — Асенсіо (Хіменес, 90), Рюдігер, Гюйсен, Гарсія — Гюлер (Камавінга, 72), Чуамені, Беллінгем — Гоес, Мбаппе, Вінісіус (Гарсія, 83)\nСевілья: Влаходімос — Санчес, Кармона (Салас, 84), Гудель, Тейшейра, Суасо (Осо, 60) — Агуме (Гонсалес, 84), Соу, Менді — Ромеро (Пеке, 70), Санчес\nПопередження: Гоес, Асенсіо — Кармона, Тейшейра, Агуме, Соу\nВилучення: Тейшейра, 68"
    },
    {
        "title": "Реал Мадрид — Севілья. Анонс і прогноз на матч Ла Ліги 20.12.2025",
        "image": "https://images.football.ua/i/news/630x373/569/569890.jpg",
        "text": "Мадридський Реал готується прийняти Севілью на Сантьяго Бернабеу в матчі, де \"вершковим\" вкрай важливо уникнути осічки в гонці за чемпіонство.\nРеал Мадрид — Севілья\nСубота, 20 грудня, 22:00, стадіон Сантьяго Бернабеу, Мадрид\r\nПряма трансляція на медіасервісі MEGOGO. \n\nМадридський Реал прагнутиме здобути третю поспіль перемогу в усіх турнірах, коли прийматиме Севілью на власному полі у суботу ввечері. Минулого вікенду команда Хабі Алонсо здолала Алавес (2:1), а посеред тижня, попри певні труднощі, пройшла далі у Кубку Іспанії, перегравши Талаверу. Наразі \"вершкові\" посідають друге місце в Ла Лізі, відстаючи від Барселони на чотири очки. Вдома мадридці демонструють стабільність, вигравши шість із семи поєдинків чемпіонату. Враховуючи непростий виїзд каталонців до Вільярреала цього туру, для Реала критично важливо не втратити очки, щоб зберегти тиск на лідера перед зимовою перервою.\nСевілья прибуває до столиці після неоднозначного тижня. В останньому турі Ла Ліги \"нервіонці\" продемонстрували ефектний футбол, розгромивши Реал Ов'єдо з рахунком 4:0, що дозволило їм піднятися на дев'яту сходинку в таблиці. Проте в Кубку Іспанії підопічні Матіаса Алмейди зазнали невдачі, поступившись Алавесу (0:1). Статистика виїздів до Мадрида для андалусійців є невтішною: вони не перемагали на Бернабеу в межах чемпіонату з грудня 2008 року, а поточна безпрограшна серія \"бланкос\" у протистояннях із \"червоно-білими\" налічує вже 13 матчів. Попри це, гості сподіваються скористатися серйозними кадровими проблемами суперника в захисній лінії.\nКадрова ситуація в стані господарів залишається напруженою. Реал знову не зможе розраховувати на велику групу травмованих та дискваліфікованих гравців, серед яких Карвахаль, Мілітао та Александер-Арнольд. Під питанням також участь Рюдігера та Вальверде через перевтому, хоча очікується, що німецький захисник зможе вийти на поле. Кіліан Мбаппе, попри проблеми з коліном, імовірно, з'явиться у старті через важливість матчу.\nУ Севільї список відсутніх не менш вражаючий: через участь у КАН та травми не зіграють Адамс, Еджуке, Ньянзу та інші. Проте повернення Ісаака Ромеро після дискваліфікації має підсилити атаку гостів, де він може скласти тандем із досвідченим Алексісом Санчесом.\nЗа версією betking на перемогу Реал Мадрид можна поставити з коефіцієнтом 1.23, тоді як потенційний успіх Севільї оцінюється показником 14.00. Імовірність нічийного результату представлена ​​коефіцієнтом 8.00.\nРеал Мадрид: Куртуа — Вальверде, Асенсіо, Гюйсен, Ф. Гарсія — Гюлер, Чуамені, Беллінгем — Родріго, Мбаппе, Вінісіус.\nСевілья: Влаходімос — Кармона, Кардосо, Гудель, Кастрін, Осо — Агуме, Соу, Менді — Ромеро, А. Санчес.\nНе зіграють: Карвахаль, Мілітао, Александер-Арнольд, Б. Діас, Каррерас, Ендрік (Реал Мадрид) — Адамс, Еджуке, Варгас, Янузай, Ньянзу, Суасо (Севілья).\nПід питанням: Асенсіо, Камавінга, Алаба, Рюдігер, Вальверде, Менді (Реал Мадрид) — Салас, Маркао, Аспілікуета, Нюланд (Севілья).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Ла Ліга-2025/26, 17 тур. Анонси поєдинків і головні інтриги",
        "image": "https://images.football.ua/i/news/630x373/569/569644.jpg",
        "text": "Відсьогодні й до вівторка, 23 грудня, мають відбутися всі десять матчів 17-го туру іспанської Ла Ліги-2025/26. Відкриють його на Камп де Месталья у Валенсія, де місцевий однойменний клуб прийматиме Мальорку. Нагадаємо, що серед тижня ряд представників найвищого дивізіону Іспанії провів свої дуелі в рамках 1/16 фіналу Кубка країни.\nСлідкуйте за поєдинками чемпіонату на Football.ua.\n17 тур. 19.12.2025\n17 тур. 20.12.2025\n17 тур. 21.12.2025\n17 тур. 22.12.2025\n[*] — положення в турнірній таблиці\nП'ятниця, 19 грудня, 22:00. Камп де Месталья, Валенсія\nВаленсія у вівторок впоралася зі Спортінгом у Хіхоні, діставшись 1/8 фіналу Кубка Іспанії, минулої суботи зазнавши очікуваної виїзної поразки від Атлетіко Мадрид у чемпіонаті країни (1:2). Саме тоді безпрограшна серія команди Карлоса Корберана в Ла Лізі зупинилася на позначці в чотири матчі (1В, 3Н). Набравши вдома 12 із 15-ти своїх очок клуб сподіватиметься на ще один успіх.\nОфіційним беттінг-партнером Ла Ліги в України є букмекерська компанія betking.\n\nСубота, 20 грудня, 15:00. Естадіо Карлос Тартьєре, Ов'єдо\nМинулої неділі Реал Ов'єдо зазнав найбільшої для себе поразки з листопада 2024 року. Невдача у виїзному матчі проти Севільї (0:4) виявилася фатальною для Луїса Карріона. Перервати свою безгольову серію з шести поєдинків Ла Ліги, а також безвиграшну з дев'яти (4Н, 5П), клуб намагатиметься вже під керівництвом Гільєрмо Альмади.\n\nСельта після перемоги в домашньому матчі проти Атлетіка (2:0) у чемпіонаті гостювала в Альбасете в 1/16 фіналу Кубка країни. Нічия з рахунком 2:2 в основний час пізніше призвела до серії пенальті, яку клуб із Віго провалив (0:3). Тим не менш, за середньої кількістю набраних за виїзні поєдинки Ла Ліги-2025/26 очок підопічні Клаудіо Хіральдеса поступаються виключно Реалу Мадрид.\nСубота, 20 грудня, 17:15. Естадіо Сьютат де Валенсія, Валенсія\nЛеванте туром раніше втретє поспіль не відзначився бодай одним голом і зазнав поразки від Осасуни в Памплоні (0:2), а в середу виїзна невдача спіткала його й у Кубку Іспанії. Культураль Леонеса за рахунок одного гола вибив команду Вісенте Іборри/Альваро дель Мораля з турніру. Тепер клуб із Валенсії ризикує продовжити свою безвиграшну серію в Ла Лізі до восьми матчів (1Н, 7П).\n\nДомашня поразка від Жирони (1:2) тижнем раніше поставила крапку на майбутньому Серхіо Франсіско в Реалі Сосьєдад. У дебюті під керівництвом Йона Ансотегі клуб ледь упорався з Ельденсе у виїзному матчі Кубка (2:1). У Ла Лізі ж чотирьох поспіль невдач баски не мали з грудня 2021 року й новий керманич сподіватиметься уникнути повторення тодішньої серії.\nСубота, 20 грудня, 19:30. Естадіо Ель-Садар, Памплона\nНа тлі виїзної поразки від Барселони (0:2) Осасуна на виїзді вибила з 1/16 фіналу Кубка Іспанії Уеску. Після нічиєї з рахунком 1:1 в основний час, колектив Алессіо Ліші тричі уразив ворота суперника в додатковий, пропустивши тільки раз. Алавесу ж клуб із Памплони не програвав із листопада 2016 року (8В, 3Н), коли поступився йому якраз удома (0:1).\n\nПідопічні Едуардо Коудета туром раніше вдома давши бій Реалу Мадрид (1:2) також приймали Севілью в кубковій дуелі й вибили п'ятиразового володаря цього трофея завдяки одному голу. Тим не менш, з урахуванням невдалої виїзної форми Алавеса й успішної домашньої в Осасуни, саме звитяга памплонців виглядає більш логічним підсумком майбутнього поєдинку.\nСубота, 20 грудня, 22:00. Естадіо Сантьяго Бернабеу, Мадрид\nПовний анонс цього протистояння читайте на нашому сайті вранці 20.12.2025.\nНеділя, 21 грудня, 15:00. Естадіо Муніципаль де Монтіліві, Жирона\nПовний анонс цього протистояння читайте на нашому сайті вранці 21.12.2025.\n\nНеділя, 21 грудня, 17:15. Естадіо де ла Кераміка, Вільярреал\nПовний анонс цього протистояння читайте на нашому сайті вранці 21.12.2025.\nНеділя, 21 грудня, 19:30. Естадіо Мартінес Валеро, Ельче\nЕльче минулої суботи на виїзді поступився Мальорці (1:3), але у вівторок досягнув 1/8 фіналу Кубка Іспанії, так само поза власним полем вибивши з турніру Ейбар (1:0). Тепер команда Едера Сарабії повертається на Естадіо Мартінес Валеро, де в Ла Лізі-2025/26 досі не програвала (4В, 4Н), у сподіванні продовжити цю серію.\n\nКолектив Іньїго Переса в четвер дістався 1/8 фіналу плей-оф Ліги конференцій після домашньої звитяги над Дрітою з Косова (3:0). У минулому турі чемпіонату ж Райо Вальєкано вдома поділив очки з Реалом Бетіс (0:0). Окремої уваги вартий той факт, що свого наступного суперника в XXI столітті клуб не перемагав на виїзді (3Н, 7П).\nНеділя, 21 грудня, 22:00. Естадіо Олімпіко де ла Картуха, Севілья\nПісля виїзної нічиєї у чемпіонаті з Райо Вальєкано (0:0) Реал Бетіс у Мурсії очікувано вибив із Кубка країни місцевий Реал (2:0). Попри деякі негаразди в половині зі своїх домашніх матчів Ла Ліги-2025/26, підопічні Мануеля Пеллегріні цілком справедливо вважаються фаворитами майбутньої дуелі з Хетафе, який на виїзді тільки двічі обіграв клуб із Севільї в останніх десяти поєдинках (+3Н, 5П).\n\nКоманда Хосе Бордаласа минулої неділі вдома поступилася Еспаньйолу (0:1), зазнавши другої поспіль \"сухої\" поразки в чемпіонаті, а в четвер не впоралася й із Бургосом у виїзному матчі Кубка Іспанії (1:3). Сумнівна форма Хетафе навряд чи дозволить йому як слід поборотися за залікові бали в недільному поєдинку з Реалом Бетіс.\n\nПонеділок, 22 грудня, 22:00. Естадіо Сан-Мамес, Більбао\nАтлетік Ернесто Вальверде поразкою від Сельти у Віго (0:2) продовжив чергувати успіхи й невдачі в Ла Лізі, а в четвер дістався 1/8 фіналу Кубка, на виїзді уразивши ворота Оуренсе в додатковий час (1:0). Маючи шість перемог над Еспаньйолом в останніх десяти домашніх матчах (+2Н, 2П), клуб із Більбао намагатиметься наблизитися до свого суперника в турнірній таблиці.\n\nЕспаньйол Маноло Гонсалеса в чемпіонаті тим часом вийшов на серію з чотирьох звитяг, останні три з яких були \"сухими\". Тим не менш, клуб із Барселони суперечливо виступає на виїзді, далеко не завжди демонструючи достатню впевненість, тоді як Атлетік саме в Більбао набрав майже 70% своїх залікових балів, зокрема нещодавно впоравшись на Естадіо Сан-Мамес з Атлетіко (1:0).\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Автогол, пенальті та потужний Мбаппе вивели Реал Мадрид із Луніним до 1/8 фіналу Кубка Іспанії",
        "image": "https://images.football.ua/i/news/630x373/569/569759.jpg",
        "text": "У матчі 1/16 фіналу Кубка Іспанії Реал Мадрид на виїзді обіграв аутсайдера третього дивізіону Талаверу з рахунком 3:1. Попри різницю в класі, господарі змусили гранда понервувати й певний час гідно стримували тиск фаворита.\nТалавера активно розпочала поєдинок, кілька разів небезпечно контратакувала та змушувала Андрія Луніна вступати в гру. Реал володів м’ячем, але довго не міг зламати оборону суперника. Лише на 41-й хвилині рахунок було відкрито — Кіліан Мбаппе реалізував пенальті після гри рукою в штрафному майданчику. А вже в компенсований до першого тайму час перевагу мадридців подвоїв автогол Мануеля Фаррандо.\nУ другому таймі Талавера не здалася і на 80-й хвилині скоротила відставання: Науель Арройо замкнув простріл із флангу, повернувши інтригу в матч. Проте сенсації не сталося — за вісім хвилин Мбаппе скористався передачею Орельєна Тчуамені та оформив дубль.\nЗдавалося б, це все, але Талавера дала про себе знати у компенсований час - Гонсало Ігнасіо Ді Ренсо сказав останнє слово, проте на підсумковий результат це не вплинуло, оскільки Андрій Лунін шедевральний сейвом наприкінці зустрічі зберіг перевагу \"вершкових\" на табло.\nПеремога 3:2 дозволила Реалу крокувати до 1/8 фіналу Кубка Іспанії, тоді як Талавера, попри виліт, залишила по собі дуже гідне враження грою проти одного з найсильніших клубів Європи.\nТалавера — Реал Мадрид* 2:3\nГоли: Арройо, 80, Ді ренсо, 90+3 — Мбаппе, 41 (пен.), 88, Фаррандо, 45+1 (аг)"
    },
    {
        "title": "Реал Мадрид вимагає повного аудиту фінансів Барселони у справі Негрейри",
        "image": "https://images.football.ua/i/news/630x373/570/570203.jpg",
        "text": "Реал Мадрид звернувся до слідчого судді з вимогою надати повний доступ до фінансової документації Барселони в межах розслідування справи Негрейри. Про це повідомляє Mundo Deportivo.\nЗа інформацією джерела, мадридці просять дозволити їм ознайомитися з аудитами, перевірками та судово-фінансовими звітами щодо діяльності Барселони в період з 2010 по 2021 роки.\nЙдеться, зокрема, про документи, підготовлені такими зовнішніми компаніями, як KPMG, PwC, Deloitte та Kroll, якщо вони стосуються платежів, які перебувають під слідством.\nОкрім цього, Реал Мадрид хоче отримати доступ до понад 600 документів, поданих Барселоною до суду в липні 2023 року, а також до матеріалів внутрішнього розслідування клубу — звітів, інтерв’ю та внутрішніх перевірок.\nМета мадридського клубу — з’ясувати характер, призначення та обґрунтування виплат, пов’язаних із колишнім арбітром Хосе Марією Енрікесом Негрейрою. Остаточне рішення щодо цього запиту має ухвалити суддя."
    },
    {
        "title": "Інтер мінімально переграв Аталанту та втримав лідерство в Серії А",
        "image": "https://images.football.ua/i/news/630x373/570/570461.jpg",
        "text": "У матчі 17-го туру чемпіонату Італії Інтер здобув важливу перемогу над Аталантою на виїзді. Поєдинок відбувся на стадіоні Джевісс — Атлеті Адзуррі д’Італія в Бергамо та завершився з рахунком 1:0 на користь гостей.\nУ першому таймі нападник Інтера Маркус Тюрам відзначився забитим м’ячем, однак взяття воріт було скасоване після перегляду епізоду. Долю зустрічі вирішив гол Лаутаро Мартінеса, який на 65-й хвилині точно пробив у ворота господарів.\nЗавдяки цій перемозі Інтер зберіг перше місце в турнірній таблиці Серії А, маючи 36 очок після 16 матчів. Аталанта з 22 пунктами після 17 ігор розташовується на 11-й позиції.\nАталанта — Інтер 0:1\nГол: Мартінес, 65\nАталанта: Карнезеккі — Джимсіті, Гін, Колашинац (Самарджич, 75) — Дзаппакоста (Муса, 46), де Рон, Едерсон, Залевські (Бернасконі, 65) — Де Кетеларе, Пашалич (Сулемана, 58) — Скамакка\nІнтер: Зоммер — Біссек, Аканджі, Бастоні — Енріке, Барелла (Мхітарян, 76), Чалханоглу, Зелінські, Дімарко (Аугусто, 76) — Тюрам (Еспозіто, 64), Мартінес (Діуф, 84)\nПопередження: Колашинац, Сулемана — Бастоні"
    },
    {
        "title": "Аталанта — Інтер. Анонс і прогноз на матч Серії А 28.12.2025",
        "image": "https://images.football.ua/i/news/630x373/570/570397.jpg",
        "text": "У рамках 17-го туру італійської Серії А-2025/26 у Бергамо місцева Аталанта прийматиме міланський Інтер.\n[*] — положення в турнірній таблиці\nНЕДІЛЯ, 28 ГРУДНЯ, 21:45. NEW BALANCE АРЕНА, БЕРГАМО. ГОЛОВНИЙ АРБІТР — ФЕДЕРІКО ЛА ПЕННА. ПРЯМА ТРАНСЛЯЦІЯ НА MEGOGO\nАталанта на тлі чотирьох поспіль домашніх звитяг у всіх турнірах спробує порадувати своїх уболівальників і в передостанньому для Серії А матчі 2025 року. У поєдинках з Інтером у чемпіонаті клуб із Бергамо не набирав більше одного очка з листопада 2018-го (5Н, 8П), зокрема поступившись гранду з Мілана в кожній з шести попередніх дуелей.\n\nПісля призначення Раффаеле Палладіно форма Аталанти помітно покращилася, що дозволяє його підопічним мріяти про боротьбу за вихід до єврокубків. Клуб із Бергамо цілком спроможний бодай дати бій одному з претендентів на Скудетто, раніше зазнавши поразки тільки в одному з 12-ти матчів удома в сезоні-2025/26 (+6В, 5Н).\nІнтер до недільного протистояння підходить на тлі невдачі в Суперкубку Італії. Півфінальна поразка від Болоньї у серії пенальті залишила клуб із Мілана без вирішального матчу турніру вперше з 2020 року. Тим часом у Серії А, незадовго до безуспішних відвідин Саудівської Аравії, колектив Крістіана Ківу повернувся на першу сходинку завдяки перемозі над Дженоа в Генуї (2:1).\n\nМіланський гранд готовий завершити рік на мажорній ноті, втримавши статус лідера чемпіонату. За версією букмекерів, саме команда Ківу має більші шанси на здобуття трьох очок. Так, на перемогу Інтера можна поставити з коефіцієнтом 2.07, тоді як потенційний успіх Аталанти оцінюється показником 3.58. Імовірність нічиєї представлена ​​коефіцієнтом 3.62.\nАталанта: Карнезеккі — Скальвіні, Гін, Колашинац — Дзаппакоста, Едерсон, де Рон, Залевські — Де Кетеларе, Пашалич — Скамакка\nІнтер: Зоммер — Біссек, Аканджі, Бастоні — Л. Енріке, Барелла, Чалханоглу, Мхітарян, Дімарко — Мартінес, Тюрам"
    },
    {
        "title": "Атлетіко відмовився від трансферу Довбика",
        "image": "https://images.football.ua/i/news/630x373/570/570394.jpg",
        "text": "Мадридський Атлетіко відповів відмовою на несподівану пропозицію італійської Роми щодо обміну нападниками.\nЯк повідомляє авторитетний інсайдер Маттео Моретто, керівництво вовків намагалося підсилити свою атаку італійським форвардом мадридців Джакомо Распадорі, запропонувавши натомість Артема Довбика.\nЗа інформацією джерела, римський клуб активно шукає варіанти для підсилення передньої лінії та розглядав Распадорі як ідеальну кандидатуру для тактичних схем команди.\nПроте Атлетіко миттєво відхилив цю пропозицію. Клуб Дієго Сімеоне не лише розраховує на Распадорі, а й не розглядає варіант із підписанням Довбика у поточному статусі.\nНагадаємо, що влітку 2024 року Артем Довбик був за крок до переходу саме в Атлетіко. Мадридці вже погодили умови трансферу з Жироною, проте в останній момент українець віддав перевагу Ромі.\nНапередодні зʼявилася інформація, що українець повністю відмовився від мʼязової травми та готується до матчу з Дженоа у загальній групі."
    },
    {
        "title": "Серія А: Комо розібрався з Лечче, Торіно поступився Кальярі",
        "image": "https://images.football.ua/i/news/630x373/570/570374.jpg",
        "text": "Сьогодні, 27 грудня, відбуваються матчі 17 туру італійської Серії А.\nУ першому матчі Комо у гостях здобув впевнену перемогу над Лечче з рахунком 3:0.\nПеремогу команді Сеска Фабрегаса забезпечили голи у виконанні Ніко Паса, Хакобо Рамона та Анастасіоса Дувікаса.\nТакож зазначимо, що в середині першого тайму було вилучено головного тренера Лечче Еусебіо Ді Франческо.\nПісля 16 матчів Комо набрав 27 очок і піднявся на шосте місце, а у Лечче 16 балів та 16 рядок.\nЛечче — Комо 0:3\nГоли: Пас, 20, Рамон, 66, Дувікас, 75.\nЛечче: Фальконе — Галло, Габріел, Зіберт, Вейга — Малех (Ндрі, 69), Рамадані (Гортер, 90+3), Каба — Соттіль (Гельгасон, 79), П'єротті (Сала, 79), Штулич (Камарда, 69).\nКомо: Бюте — Морено, Карлос, Рамон, Смолчич (Ван дер Бремпт, 46) — Да Кунья, Перроне — Родрігес (Кюн, 78), Пас (Ле Борнь, 90+2), Войвода (Батуріна, 84) — Дувікас.\nПопередження: Соттіль, Рамадані — Смолчич, Бюте, Карлос, Перроне.\nУ другій грі Кальярі в гостях здолав Торіно з рахунком 2:1.\nГосподарі поля відкрили рахунок на 28 хвилині зусиллями Ніколи Влашича, проте перед самою перервою цифри на табло зрівняв Маттео Праті. Перемогу гостям забезпечив забитий м'яч Семіха Киличсоя на 66 хвилині.\nПісля 17 ігор Торіно набрав 20 очок і йде на 13 місці, а у Кальярі на два бали менше та 14 позиція.\nТоріно — Кальярі 1:2\nГоли: Влашич, 28 -  Праті, 45 Киличсой, 66.\nТоріно: Палеарі — Тамез, Маріпан, Ісмайлі — Педерсен (Ільхан, 80), Влашич, Асллані (Нгонге, 76), Гінейтіс (Абухляль, 80), Лазаро (Нкунку, 69) — Адамс (Сапата, 69), Сімеоне.\nКальярі: Капріле — Дзаппа, Дейола, Луперто — Палестра, Маццітеллі (Кавуоті, 72), Праті (Оберт, 84), Адопо, Ідріссі — Киличсой (Борреллі, 72), Гаетано (Еспозіто, 68).\nПопередження: Влашич, Нкунку, Абухляль."
    },
    {
        "title": "Рома хоче обміняти Довбика на Распадорі — журналіст",
        "image": "https://images.football.ua/i/news/630x373/570/570325.jpg",
        "text": "Римська Рома запропонувала мадридському Атлетіко обмінятися нападниками. Про це повідомляє журналіст Еміліо Хуарес.\nЗа інформацією джерела, мова йде про обмін українського форварда Артема Довбика на італійця Джакомо Распадорі.\nЗазначається, що керівництво «матрацників» поки не погодилося на такий варіант. Мадридці хочуть отримати гроші за свого нападника.\nЦього сезону Артем Довбик відіграв за Рому 14 матчів, забив два голи та віддав дві результативні передачі. В свою чергу, Джакомо Распадорі провів у складі Атлетіко також 14 поєдинків, відзначившись двома голами та трьома асистами."
    },
    {
        "title": "Конте: Тепер усі говорять про Гойлунна та Мактомінея",
        "image": "https://images.football.ua/i/news/630x373/570/570113.jpg",
        "text": "Керманич Наполі Антоніо Конте прокоментував прогрес півзахисника Скотта Мактомінея та нападника Расмуса Гойлунна під своїм керівництвом. Італійський фахівець зауважив, що ці гравці не мали належної довіри у своєму попередньому клубі.\n\"Тепер усі говорять про Гойлунна та Мактомінея... Пам'ятаєте, вони не грали в Манчестер Юнайтед? Поставте собі кілька запитань... Я та мій персонал, очевидно, зробили щось правильно. На це має бути причина\", — цитує слова Конте інсайдер Фабріціо Романо.\nНагадаємо, що Наполі нещодавно виборов Суперкубок Італії, здолавши у фінальному протистоянні Болонью з рахунком 2:0 завдяки дублю Давіда Нереса. Свій наступний поєдинок у Серії А \"партенопейці\" проведуть 28 грудня проти Кремонезе."
    },
    {
        "title": "Наполі — володар Суперкубка Італії-2025",
        "image": "https://images.football.ua/i/news/630x373/570/570069.jpg",
        "text": "Гроші захопили футбольний світ уже достатньо давно, щоб із цим змиритись. А от великі гроші вже починають робити різницю, або спонукати до певно вибору на ту чи іншу користь. От як можна відмовити собі в тому, щоб на рівному місці отримати прибутки, які на внутрішньому ринку не вдасться зібрати навіть за найліпших умов? От й італійські футбольні можновладці свого часу не стали собі в цьому відмовляти, тож тепер ми спостерігаємо за проведенням Суперкубку цієї країни в Саудівській Аравії.\nЩе й додали \"формат чотирьох\", бо чому б і не додати? До компанії класичних чинного чемпіона та володаря Кубка додались ще й два найкращих колективи Серії A, але цього року Мілан та Інтер не склали конкуренції Наполі та Болоньї в півфіналах, тож до вирішальної гри за Суперкубок були допущені лише ті, хто й без того мав би там бути за стандартним визначенням цього змагання.\nІ вже в Ер-Ріяді пізнім вечором понеділка стало зрозуміло, що чинний чемпіон чи-то банально більше хоче отримати собі в колекцію цей трофей утретє в історії, чи-то просто грає значно краще за суперників, які ще кілька тижнів тому залишили команду Антоніо Конте ні з чим у чемпіонаті на власному полі. Проте цього разу колектив Вінченцо Італьяно від цього був максимально далеким.\nНаполі грав значно краще, тоді як тактику Болоньї ми так і не змогли зрозуміти. Невже хотіли дотягнути до серії пенальті й там щось вирішувати? Але ж суперники не дали. \"Партенопеї\" з першим своїм голом запрягали доволі довго, але зрештою Нерес таки поклав розкішний дальній удар із правого флангу в протилежний кут наприкінці першого тайму.\nА вже після перерви цю гру мали закривати Гойлунн та Ррахмані, якби не сейви воротаря Равальї, який був чи не єдиним у складі \"россоблу\", хто хоч якось демонстрував належний рівень протидії суперникам. І ще був один гольовий шанс у Фергюсона на початку другої половини, чи не єдиний реальний для його команди, але з кількох метрів головою вдалось пробити хіба що в габаритного Мілінкович-Савича на лінії воріт.\nІ майже одразу після цього Равалья помилився з передачею на лівий фланг оборони, подарувавши м’яч Нересу, який за мить потому перекидав м’яч над головою воротаря з гострого кута. На цьому в плані боротьби в цій грі все було завершено, бо Болонья з думками так і не зібралась, тож заради чого заповнили на половину трибуни домашнього стадіону Ан-Насра — теж не надто зрозуміло.\nНаполі — Болонья 2:0\nГоли: Нерес, 39, 57\n\nНаполі: Мілінкович-Савич — Ді Лоренцо Ррахмані, Жезус (Буонджорно, 84) — Політано, Лоботка, Мактоміней, Спінаццола (Гутьєррес, 68) — Нерес (Маццоккі, 78), Ельмас (Ланг, 68) — Гойлунн."
    },
    {
        "title": "Довбик повернувся подивитись на впевнену перемогу Роми над Дженоа з Маліновським",
        "image": "https://images.football.ua/i/news/630x373/570/570523.jpg",
        "text": "Добігає до завершення 2025 календарний рік, і зокрема в італійській Серії A залишалось зіграти всього один матч вечором понеділка в рамках сімнадцятого туру для того, щоб нарешті перегорнути цю сторінку в історії національної першості. Організатори змагань запросили нас до столиці, де місцева Рома приймала генуезький Дженоа, і справжньому українському вболівальнику пройти повз це протистояння було просто неможливо.\nБо півзахисника Руслана Маліновського ми вже звикли бачити в стартовому складі \"грифонів\" за ходом поточної кампанії, а от несподіване повернення нападника Артема Довбика після травми до заявки \"вовків\" на цю гру давало нам зрозуміти, що цілком імовірним міг бути сценарій, за якого обидва гравці збірної України перетнуться на полі Стадіо Олімпіко в звітному протистоянні.\nПроте цього так і не сталось, на що були цілком конкретні суто футбольні причини. Даніеле Де Россі поставив Маліновського грати в глибині опорної зони роль розігруючого, але в першому таймі гостям розігрувати було просто нічого. Несподівано агресивно виявила себе Рома вже на самому старті зустрічі й уже до 20 хвилини забезпечила собі перевагу в два м’ячі.\nЦе сталось за підсумком недопрацювань оборони Дженоа біля власних воріт, що дозволило відзначитись Суле на 14 та Коне на 19 хвилинах відповідно. Усі загроза від римлян надходила при цьому з правого краю поля. Та й третій гол вони забили з того ж флангу, але до цього пресингом примусили Маліновського помилитись із передачею назад до власного штрафного, чим зумів скористатись як не той-таки Суле, так Фергюсон на добиванні.\nВиходить, що Руслан \"подарував\" гол прямому конкуренту Довбика, а тим часом його команда пропустила ще й учетверте, але Коне від дубля стримав свисток арбітра про фол француза проти воротаря під час спроби зіграти на добиванні на межі чужого воротарського. І якщо залишити поза увагою момент з ударом головою Естігора наприкінці першого тайму, коли Свілар дивом зумів перевести м’яч на кутовий плечем, то Дженоа провалився по всіх статтях у першому таймі.\nПісля перерви, зрозуміло, команда Джан П’єро Гасперіні радше перебувала в очікуванні на новорічний стіл, аніж намагалась забезпечити суперникам повний розгром на власному полі. І також зрозуміло, що Де Россі намагався щось змінити в грі власних підопічних, заради чого навіть зняв Маліновського з гри, але конструктиву в атаці від \"грифонів\" у цій грі справді було не надто багато.\nСеред яскравих подій другої половини матчу таким чином опинилась поява на полі Довбика після травми аж на 85 хвилині та його чотири ефективні доторки до м’яча з подальшим продовженням атак власної команди (не завжди вдалим), а також м’яч престижу від Дженоа, на який гості таки наважились на 87 хвилині. І тут не без везіння — удар Ехатора з відскоку в центрі штрафного супроводжував рикошет, без якого Свілар принаймні робив вигляд, що може парирувати загрозу.\nУ наступному турі Рома гостюватиме в Аталанти, тоді як генуезький Дженоа прийматиме Пізу.\n\nРома — Дженоа 3:1\nГоли: Суле, 14, Коне, 19, Фергюсон, 31 — Ехатор, 87\nРома: Свілар — Манчіні (Гіларді, 74), Зюлковські, Ермосо — Челік, Крістанте (Пізіллі, 74), Коне, Веслі (Ренш, 85) — Суле (Ель-Шаараві, 57), Дібала — Фергюсон (Довбик, 85)."
    },
    {
        "title": "Пішов з життя колишній тренер Марселя, який перемагав Шахтар",
        "image": "https://images.football.ua/i/news/630x373/570/570322.jpg",
        "text": "У віці 72 років пішов з життя колишній головний тренер Монпельє та Марселя Жан-Луї Гассе. Про це повідомляє офіційний сайт «олімпійців»."
    },
    {
        "title": "Дембеле визнаний найкращим спортсменом Франції у 2025 році",
        "image": "https://images.football.ua/i/news/630x373/570/570296.jpg",
        "text": "Нападника ПСЖ Усмана Дембеле було визнано найкращим спортсменом Франції за підсумками 2025 року за версією авторитетного видання L'Équipe.\nУ боротьбі за нагороду 28-річний француз набрав 803 очки, що дозволило йому випередити плавця Леона Маршана (661) та представника парусного спорту Чарлі Даліна (380).\nТакож додамо, що до топ-10 спортсменів року увійшов ще один футболіст і він також представляє ПСЖ — це форвард Дезіре Дуе, який набрав 71 очко та зайняв дев'яте місце.\nЦього сезону Дембеле провів 18 матчів, у яких забив шість голів та віддав п'ять асистів. Також він отримав Золотий м'яч. На рахунку Дуе 19 зустрічей, шість голів та чотири гольові передачі."
    },
    {
        "title": "Цікава умова ПСЖ може зірвати продовження контракту з Усманом Дембеле",
        "image": "https://images.football.ua/i/news/630x373/570/570204.jpg",
        "text": "Парі Сен-Жермен розпочав переговори щодо продовження контракту з Усманом Дембеле, попри те що чинна угода француза діє до червня 2028 року. Втім, як повідомляє Le Parisien, перемовини можуть зайти в глухий кут через нову фінансову політику клубу.\nЗа інформацією джерела, керівництво ПСЖ на чолі з Нассером Аль-Хелаїфі висуває гравцям, які ведуть переговори про нові контракти, спільну умову: нижча базова зарплата з компенсацією у вигляді підвищених бонусів за індивідуальні та командні досягнення.\nТакий підхід уже застосовується у переговорах з Вілліаном Пачо та Ібраїмом Мбає й є частиною стратегії зі стабілізації фінансів клубу.\nЦя модель не надто влаштовує володаря Золотого м'яча-2025 Дембеле, який має схильність до травм і побоюється втрати доходів у разі проблем зі здоров’ям. За даними Le Parisien, саме цей фактор може стати принциповою розбіжністю сторін, здатною зірвати домовленість.\nЖурналісти проводять паралелі з ситуацією воротаря Джанлуїджі Доннарумми, який не прийняв подібні умови та влітку залишив ПСЖ, перейшовши до Манчестер Сіті."
    },
    {
        "title": "Цітаішвілі зацікавив Ліон, Лілль, Лаціо та Вільярреал",
        "image": "https://images.football.ua/i/news/630x373/570/570200.jpg",
        "text": "Вінгер Меца Георгі Цітаішвілі, права на якого все ще належать київському Динамо, привернув увагу низки клубів Ліги 1 та європейських чемпіонатів завдяки яскравим виступам у поточному сезоні. Про це повідомляє FootMercato.\n25-річний футболіст, який виступає за французький клуб на правах оренди, перебуває у центрі трансферної уваги на тлі своєї контрактної ситуації. 30 червня 2026 року завершаться як орендна угода з французьким клубом, так і контракт гравця з київським Динамо, після чого він стане вільним агентом.\nЗа інформацією джерела, інтерес до грузинського вінгера проявляють Ліон та Лілль, а також італійський Лаціо. Окрему зацікавленість виявляє Вільярреал, де виступає співвітчизник Цітаішвілі Жорж Мікаутадзе, який нібито переконує керівництво іспанського клубу запросити партнера по збірній.\nУ поточному сезоні Георгі Цітаішвілі провів 16 матчів у Лізі 1, у яких забив 2 голи та віддав 1 результативну передачу. Його впевнена гра, зокрема у матчі проти ПСЖ, в якому він забив гол, лише посилила інтерес до футболіста напередодні відкриття трансферного ринку."
    },
    {
        "title": "Арсенал та німецькі гранди полюють на юного таланта Марселя",
        "image": "https://images.football.ua/i/news/630x373/570/570166.jpg",
        "text": "Півзахисник Марселя Дерріл Бакола має неабиякий попит на трансферному ринку. Про це повідомляють журналісти видання Footmercato.\nЗгідно з інформацією джерела, у послугах перспективного французького хавбека серйозно зацікавлені лондонський Арсенал, а також представники німецької Бундесліги — Штутгарт і дортмундська Боруссія. Чинна трудова угода футболіста з провансальським клубом розрахована до середини 2027 року.\nУ поточному сезоні-2025/26 Бакола вже встиг взяти участь у семи поєдинках чемпіонату Франції. Окрім цього, юний півзахисник яскраво проявив себе у матчі загального етапу Ліги чемпіонів проти Ньюкаслу (2:1), де записав на свій рахунок результативну передачу. \nРаніше повідомлялося, що Айдара перейшов з Лейпцига у Ланс."
    },
    {
        "title": "Айдара перейшов з Лейпцига у Ланс",
        "image": "https://images.football.ua/i/news/630x373/570/570156.jpg",
        "text": "Ланс на своєму офіційному сайті оголосив про підписання контракту з центральним півзахисником Лейпцига Амаду Айдарою.\nУгода з 27-річним малійцем розрахована до 2029 року.\nЗа інформацією інсайдера Фабріціо Романо, сума трансферу склала близько трьох мільйонів євро плюс бонусні виплати.\nАйдара приєднатися до нової команди після виступів на Кубку африканських націй.\nНинішнього сезону Амаду на полі не з'являвся.\nПісля 16 турів Ланс лідирує у французькій Лізі 1, випереджаючи ПСЖ на одне очко."
    },
    {
        "title": "Офіційно: Ендрік — гравець Ліона",
        "image": "https://images.football.ua/i/news/630x373/570/570133.jpg",
        "text": "Один із найперспективніших молодих талантів світового футболу, бразилець Ендрік, офіційно став гравцем Ліона.\nПро підписання контракту з 19-річним нападником прес-служба ткачів повідомила після успішного завершення переговорів із мадридським Реалом.\nУгода розрахована на правах оренди до завершення поточного сезону. Мадридський клуб погодився відпустити гравця, щоб той отримав необхідну кількість ігрового часу, якої йому бракувало на Сантьяго Бернабеу через надвисоку конкуренцію в атаці.\nЛіон заплатить Реалу фіксовану суму в розмірі 1 мільйона євро.Клуби домовилися про розподіл фінансового навантаження — французька сторона покриватиме 50% заробітної плати бразильця. У новій команді Ендрік виступатиме під престижним 9-м номером.\nУ нього сезоні за мадридський Реал, Ендрік зіграв 3 матча у всіх турнірах, результативними діями не відзначався."
    },
    {
        "title": "Енріке — найкращий клубний тренер року за версією IFFHS",
        "image": "https://images.football.ua/i/news/630x373/570/570376.jpg",
        "text": "Міжнародна федерація футбольної історії та статистики IFFHS на своєму офіційному сайті опублікувала рейтинг найкращих тренерів року.\nСеред клубних наставників на першому місці опинився Луїс Енріке з ПСЖ, який набрав 222 очки.\nДруге місце посів Енцо Мареска з Челсі (60), третє – Ганс-Дітер Флік із Барселони (57). Топ-5 доповнили Венсан Компані з Баварії (42) та Мікель Артета з Арсеналу (24).\nУ рейтингу спеціалістів збірних найкращим вдруге поспіль було визнано Луїса де ла Фуенте (Іспанія) — 136 балів. З ним у першій п'ятірці опинилися Роберто Мартінес (Португалія, 83), Ліонель Скалоні (Аргентина, 59), Столе Сольбаккен (Норвегія, 48) та Томас Тухель (Англія, 41).\nРаніше повідомлялося, що Кейн очолив гонку за найпрестижнішу індивідуальну нагороду, випередивши Голанда та Мбаппе."
    },
    {
        "title": "У битві двох Боруссій вирішальний гол забив Баєр",
        "image": "https://images.football.ua/i/news/630x373/569/569883.jpg",
        "text": "У першому поєдинку 15-го туру німецької Бундесліги Боруссія Дортмунд на своєму полі переграла Боруссію Менхенгладбах з рахунком 2:0. Команда Ніко Ковача продовжила серію впевнених виступів у чемпіонаті, контролюючи хід гри майже протягом усього матчу.\nГосподарі швидко захопили ініціативу й відкрили рахунок уже на 10-й хвилині. Юліан Брандт замкнув точну подачу Нікласа Зюле з правого флангу, ефектно пробивши з льоту. Після цього дортмундці не знижували темпу, створювали моменти та кілька разів були близькі до другого гола, але на перерву команди пішли за мінімальної переваги господарів.\nПісля відпочинку Менхенгладбах намагався активізуватися, однак Боруссія Дортмунд надійно діяла в обороні й не дозволяла супернику створити справжню загрозу. Остаточно долю зустрічі було вирішено вже в компенсований час — на 90+7-й хвилині Максиміліан Баєр, який вийшов на заміну, реалізував передачу Фабіу Сілви та зняв усі питання щодо переможця.\nЗавдяки цій перемозі Боруссія Дортмунд зміцнила свої позиції у верхній частині турнірної таблиці, тоді як Боруссія Менхенгладбах перервала серію виїзних успіхів і залишилася без очок у принциповому дербі."
    },
    {
        "title": "Мусіала вже тренується з основою Баварії",
        "image": "https://images.football.ua/i/news/630x373/569/569655.jpg",
        "text": "Травмований Джамал Мусіала все ближче до відновлення. Як пише пресслужба Баварії, німецький атакувальний півзахисник взяв участь у тренуванні з основним складом клубу.\nНагадаємо, що футболіст досі не грав у новому сезоні, оскільки влітку на Клубному чемпіонаті світу він зламав малогомілкову кістку та вивихнув щиколотку.\nЩоправда, тренування Мусіали з основою тривало недовго. Разом із партнерами по команді він провів розминку, зробив кілька вправ, а після знову повернувся до індивідуального відновлення. За підсумком 14 турів Баварія з відривом у дев'ять очок від другого місця лідирує в Бундеслізі. \nРаніше повідомлялося, що Ноєр пропустить залишок року через травму."
    },
    {
        "title": "РБ Лейпциг відкрив тур Бундесліги поразкою від Уніона Берлін",
        "image": "https://images.football.ua/i/news/630x373/569/569418.jpg",
        "text": "Уніон Берлін у рідних стінах переграв РБ Лейпциг у стартовому матчі 14-го туру Бундесліги, продемонструвавши максимально ефективний футбол у другому таймі. Попри те, що команда Оле Вернера більше контролювала м’яч, саме берлінці були гострішими та краще реалізували свої моменти.\nПісля рівного та жорсткого першого тайму гра «спалахнула» після перерви. На 57-й хвилині Олівер Берк відкрив рахунок красивим ударом у верхній кут. Лейпциг відповів майже одразу — свіжий Гоміс забив через дві хвилини після виходу на поле.\nАле Уніон не зупинився. На 64-й хвилині Анса замкнув подачу Тріммеля та знову вивів господарів уперед. Лейпциг тиснув, але пробити впевнену оборону берлінців більше не зміг. А в компенсований час Скарке поставив крапку — 3:1.\nЦя перемога стала для Уніона п’ятою в сезоні та дозволила відірватися від зони вильоту. Лейпциг же знову не зумів підтвердити свій статус фаворита на виїзді.\nУніон Берлін — РБ Лейпциг 3:1\nГоли: Берк, 57, Анса, 64, Скарке, 90+3 -  Гоміс, 60"
    },
    {
        "title": "Олісе — найкращий гравець Бундесліги у листопаді",
        "image": "https://images.football.ua/i/news/630x373/569/569367.jpg",
        "text": "Вінгера мюнхенської Баварії Майкла Олісе визнано найкращим гравцем німецької Бундесліги за підсумками листопада. Про це повідомляє прес-служба ліги.\nУ боротьбі за нагороду 24-річний француз випередив Деніза Ундава (Штутгарт), Яна Діоманде (РБ Лейпциг), Ваутера Бюргера (Гоффенгайм), Ібрагіма Мазу (Баєр) та Данільо Доехі (Уніон).\nМинулого місяця Олісе провів п'ять поєдинків у чемпіонаті Німеччини, в яких забив два м'ячі та віддав п'ять гольових передач.\nНинішнього сезону Майкл відіграв 28 матчів у всіх турнірах, у яких забив 12 голів та віддав 16 асистів.\nПісля 13 турів Баварія лідирує у Бундеслізі, випереджаючи Лейпциг на вісім очок. Свій наступний матч команда Венсана Компані проведе проти Майнца — гра запланована на 14 грудня."
    },
    {
        "title": "Баварія готова продати Бої в АПЛ",
        "image": "https://images.football.ua/i/news/630x373/568/568762.jpg",
        "text": "Баварія може розлучитися з французьким захисником Сашою Бої вже в зимове трансферне вікно. Про це інформує видання Bild.\nМюнхенці готові відпустити 25-річного француза, якщо отримають пропозицію у розмірі не менше 15 мільйонів євро. Захисник привернув увагу Крістал Пелес, проте англійський клуб хоче взяти гравця в оренду, а не купувати відразу.\nСаша Бої став гравцем Баварії у 2024 році. У поточному сезоні він зіграв у 14 матчах у всіх турнірах і записав на свій рахунок одну результативну передачу. Його чинний трудовий договір розрахований до кінця сезону-2027/28. \nРаніше повідомлялося, що Бенфіка зацікавлена у трансфері захисника Баварії."
    },
    {
        "title": "Кубок Німеччини: Боруссія Дортмунд вилетіла від Баєра Леверкузен, РБ Лейпциг пройшов далі ",
        "image": "https://images.football.ua/i/news/630x373/568/568732.jpg",
        "text": "У рамках головної вивіски 1/8 фіналу Кубка Німеччини між собою зустрілися два гранди німецького футболу: дортмундська Боруссія приймала на своєму полі леверкузенський Баєр.\nПереможця цього протистояння визначив єдиний гол Мази, який і вивів \"фармацевтів\" до наступного раунду турніру.\nУ паралельній зустрічі РБ Лейпциг впорався з головним аутсайдером другого дивізіону — \"бики\" здобули перемогу над Магдебургом з рахунком 3:1, а головним героєм зустрічі став Баумгартнер, який оформив дубль.\n*РБ Лейпциг — Магдебург 3:1\nГоли: Нуса, 19, Баумгартнер, 29, 54 — Гнака, 11 (пен.)"
    },
    {
        "title": "Вагнер залишив посаду тренера Аугсбурга",
        "image": "https://images.football.ua/i/news/630x373/568/568681.jpg",
        "text": "Футбольний клуб Аугсбург офіційно повідомив про звільнення 38-річного фахівця Сандро Вагнера з посади головного тренера. Про це інформує пресслужба німецького клубу.\nСпівпрацю між сторонами було припинено за обопільною згодою. Вагнер очолював команду з літа 2025 року.\nПісля 12 проведених турів чемпіонату Німеччини Аугсбург набрав лише десять балів і розташовується на 14-й позиції в турнірній таблиці.\nНаступний поєдинок у рамках німецької Бундесліги команда проведе на домашньому стадіоні проти леверкузенського Баєра в суботу, 6 грудня."
    },
    {
        "title": "Баєр у гостях обіграв Лейпциг",
        "image": "https://images.football.ua/i/news/630x373/569/569940.jpg",
        "text": "Леверкузенський Баєр у матчі 15 туру німецької Бундесліги в гостях обіграв Лейпциг із рахунком 3:1.\n\"Бики\" відкрили рахунок на 35 хвилині зусиллями Ксавера Шлагера, проте ще до перерви \"аптекарі\" не лише зрівняли цифри на табло, а й вийшли вперед — авторами голів стали Мартен Тер'є та Патрік Шик.\nОстаточну крапку в матчі поставив Монтрелл Калбрет із голом на сьомій компенсованій хвилині до другого тайму.\nПісля 15 турів Баєр та Лейпциг набрали по 29 очок і займають третє та четверте місця відповідно.\nРБ Лейпциг — Баєр Леверкузен 1:3\nГоли: Шлагер, 35 -  Тер'є, 40, Шик, 44, Калбрет, 90+7.\nРБ Лейпциг: Гулачі — Неделькович (Баку, 70), Орбан, Люкеба, Раум — Баумгартнер, Зайвальд (Бітшіабу, 89), Шлагер — Гардер, Кардосо (Максимович, 70), Гоміс (Вернер, 79).\nБаєр Леверкузен: Флеккен — Андріх, Баде, Белосян — Артур (Васкес, 83), Гарсія, Тілльман, Телла (Кофане, 77) — Тер'є (Тап, 77), Гофманн (Фернандес, 57) — Шик (Калбрет, 77).\nПопередження: Люкеба — Артур, Тап."
    }
]