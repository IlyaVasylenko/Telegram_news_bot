[
    {
        "title": "Ноттінгем Форест — Ліверпуль. Анонс і прогноз на матч АПЛ 22.02.2026",
        "image": "https://images.football.ua/i/news/630x373/573/573947.jpg",
        "text": "Недільна програма АПЛ подарує нам цікаве протистояння на Сіті Граунд, де Ноттінгем Форест прийматиме Ліверпуль. Обидві команди підходять до гри після переконливих перемог із рахунком 3:0, але їхні турнірні завдання та контекст суттєво відрізняються.\nНЕДІЛЯ, 22 ЛЮТОГО, 16:00 ▪️ СІТІ ГРАУНД, НОТТІНГЕМ ▪️ ГОЛОВНИЙ АРБІТР — ЕНТОНІ ТЕЙЛОР ▪️ ПРЯМА ТРАНСЛЯЦІЯ НА SETANTA SPORTS\nНоттінгем Форест вступає в нову еру під керівництвом Вітора Перейри, який уже встиг голосно заявити про себе — розгром Фенербахче в єврокубках став не лише яскравим стартом, а й продовженням його вражаючої серії без поразок у дебютних матчах. Команда перебуває поблизу зони вильоту, але має непогану форму — лише одна поразка в останніх шести матчах чемпіонату.\n\nВтім, проблем вистачає: на Сіті Граунд господарі забивають небагато, а останні три домашні матчі завершилися внічию. Додатковим фактором стане втома після виїзду до Туреччини, хоча позитивні емоції від єврокубкової перемоги можуть компенсувати фізичне навантаження. Особливу увагу варто звернути на Мурільйо та Гіббс-Вайта, які здатні знову створити проблеми обороні суперника.\nЛіверпуль під керівництвом Арне Слота продовжує боротьбу за місця в зоні Ліги чемпіонів і підходить до матчу в хорошому настрої. Перемоги над Сандерлендом у чемпіонаті та Брайтоном у Кубку Англії підтвердили, що команда набирає обертів, а атакувальна лінія, на перший план якої поступово виходить Флоріан Вірц, знову демонструє ефективність.\n\nПроте у Прем’єр-лізі результати залишаються нестабільними — лише дві перемоги в останніх шести турах. Водночас саме виїзні матчі залишаються викликом для мерсисайдців: з осені вони не вигравали два поспіль гостьові поєдинки. Попри це, клас і глибина складу дозволяють чинним чемпіонам розраховувати на позитивний результат навіть у непростих умовах.\nЗа версією букмекерів, сьогодні більше шансів на успіх мають підопічні Арне Слота. Так, на перемогу Ліверпуля в основний час пропонується коефіцієнт 1.81, тоді як потенційний успіх Фореста оцінюється показником 4.00. Ймовірність нічийного результату представлена ​​коефіцієнтом 4.00. \nНОТТІНГЕМ ФОРЕСТ : Ортега — Айна, Міленкович, Мурільйо, Вільямс — Андерсон, Сангаре — Гатчінсон, Гіббс-Вайт, Гадсон-Одої — Ігор Жезус\nЛІВЕРПУЛЬ : Аліссон — Собослаї, Конате, ван Дейк, Керкез — Мак Аллістер, Гравенберх — Салах, Вірц, Гакпо — Екітіке"
    },
    {
        "title": "Дубль О'Райлі приніс Манчестер Сіті перемогу над Ньюкаслом",
        "image": "https://images.football.ua/i/news/630x373/574/574031.jpg",
        "text": "Центральним за рівнем пристрасті в двадцять сьомому турі англійської Прем’єр-ліги залишається дербі Північного Лондона, і ніхто не посуне його в цьому статусі. А от за рівнем потенційного впливу на турнірну таблицю було протистояння за добу до нього. Манчестер Сіті на Етіхаді приймав Ньюкасл, який посеред тижня з’їздив на прохолодний курорт до азербайджанського Карабаху в Лізі чемпіонів УЄФА (5:1), де найважчим завдання для команди Едді Гау був саме тривалий шлях.\n\"Містяни\", до речі, також могли використати це вікно для команд-учасниць майбутнього раунду 1/8 фіналу найбільш престижного клубного турніру Старого Світу для проведення, наприклад, матчу проти Крістал Пелес у контексті необхідності втулити десь цю зустріч посеред напруженого графіку за умов участі у фінальній грі Кубка англійської ліги проти Арсеналу, однак суперники не змогли, бо самі грали в Лізі конференцій. Тож команда Хосепа Гвардіоли перед важливим для чемпіонських перегонів протистоянням мала перевагу в кілька днів відпочинку.\nДля того футболу, у який прагне грати сучасний Ньюкасл, це насправді є визначальним моментом. Бо пресингувати на довгій дистанції команда Гау змоги вже не мала, тому дала занадто багато м’яча суперникам уже на самому початку гри. А ті доволі швидко цим скористались — на 14 хвилині Мармуш розігнав контратаку від центрального кола до меж чужого штрафного з передачею на загострення в напрямку О’Райлі, а той ударом у лівий кут прошив руки Поупа.\nМиттєво спробували \"сороки\" відповісти ударом із лівого флангу чужих володінь у виконанні Гордона, але Доннарумма тоді вперше вступив у гру та врятував власні ворота. А далі Сіті намагався побудувати гру на зустрічних курсах і, як видається, почав це робити все ж таки надто рано. Бо суперники банально мали певний запас сил, який не згаяли нагоду використати посеред тайму, коли за підсумком кутового на лівому фланзі м’яч скинули під дальній удар Голла, а той влучанням у спину Аїт-Нурі та рикошетом у правий кут відіграв воротаря суперників.\nВажливим моментом у цьому випадку стало те, що Ньюкасл не встиг знову перебудуватись на захист власних воріт та за п’ять хвилин пропустив удруге. Цього разу Голанд вирішив теж стати асистентом, як і партнер по нападу, для О’Райлі, і той замкнув подачу норвежця з правого флангу штрафного на дальню стійку. Відповідати на це Ньюкасл до завершення тайму наче й намагався, але цілком міг наскочити на хет-трик О’Райлі на власному шляху, після чого подальша доля зустрічі була б вирішеною.\nАле Сіті не забив, і для команди Гвардіоли це створювали небезпеку в другому таймі. Довелось запрошувати суперників таки зіграти на зустрічних курсах, на що \"сороки\" зрештою погодились у заключні пів години ігрового часу, тому матч насправді видався цілісним та швидким для стороннього глядача. І за таких умов \"містяни\" ще й примудрялись власні моменти продовжувати марнувати, що зрештою ледь не призвело до фіаско, коли наприкінці компенсованого часу у відповідь на подвійну нагоду Фодена та Голанда, які програли дуелі Поупу в центрі чужого штрафного, на протилежному боці поля за мить дальній удар Барнса мав тягнути вже Доннарумма.\nУ наступному турі Манчестер Сіті поїде в гості до Лідса, тоді як Ньюкасл посеред тижня прийматиме азербайджанський Карабах у Лізі чемпіонів УЄФА, а вихідними вдома гратиме проти Евертона.\n\nМанчестер Сіті — Ньюкасл 2:1\nГоли: О'Райлі, 14, 27 — Голл, 22\nМанчестер Сіті: Доннарумма — Нунес, Діаш (Хусанов, 46), Геї, Аїт-Нурі — Родрі — Семеньйо (Фоден, 87), Сілва, О’Райлі — Голанд, Мармуш (Шеркі, 58).\nНьюкасл: Поуп — Тріпп’єр, Тіав, Берн, Голл — Ремзі, Тоналі, Віллок (Віллок, 60) — Еланга (Мерфі, 78), Вольтемаде (Жоелінтон, 60), Гордон (Осула, 78).\n\nПопередження: Діаш, Сілва — Берн, Віллок, Барнс, Тріпп'єр, Жоелінтон"
    },
    {
        "title": "Мілнер — абсолютний рекордсмен АПЛ за кількістю проведених матчів ",
        "image": "https://images.football.ua/i/news/630x373/574/574013.jpg",
        "text": "Півзахисник Брайтона Джеймс Мілнер встановив рекорд англійської Премʼєр-ліги за кількістю проведених матчів.\n40-річний англієць вийшов в стартовому складі «чайок» на гру з Брентфордом. Цей матч для нього став 654-м у АПЛ.\nРаніше рекорд належав іншому англійському півзахиснику Гарету Баррі — 653 проведених поєдинки в рамках Премʼєр-ліги.\nУ поточному сезоні Джеймс Мілнер відіграв за Брайтон 18 матчів, забив один гол та віддав одну результативну передачу."
    },
    {
        "title": "АПЛ: Челсі не втримав перемогу над Бернлі, Лідс відібрав очки у Астон Вілли, Брентфорд з Ярмолюком програв Брайтону",
        "image": "https://images.football.ua/i/news/630x373/574/574014.jpg",
        "text": "Завершилось три матчі 27-го туру АПЛ: Астон Вілла — Лідс, Брентфорд — Брайтон, Челсі — Бернлі.\nЧелсі в меншості не зміг втримати переможний рахунок в матчі з Бернлі. На гол Педро в першомй таймі відповів Флеммінг в компенсований до другого тайму час. З 72-ї хвилини Челсі грав у меншості через видалення Фофана.\nЧелсі – Бернлі 1:1\nГоли: Педро, 4 — Флеммінґ, 90+3\nЧелсі: Санчес — Джеймс (Ачемпонґ, 88), Фофана, Чалоба, Гюсто (Гато, 80) — Кайседо, Сантос — Палмер (Адарабіойо, 75), Фернандес, Нету (Сарр, 88) — Педро (Делап, 80)\nБернлі: Дубравка — Лоран (Бруун Ларсен, 79), Уоррелл, Естев — Уокер (Пірес, 46), Уґочукву (Уорд-Прауз, 57), Межбрі, Гамфріс (Чауна, 84) — Едвардс, Ентоні (Барнс, 84) — Флеммінґ\nПопередження: Фофана, 34, Санчес, 90+2, Гато, 90+5 — Межбрі, 30, Лоран, 90+7\nВилучення: Фофана, 72\nАстон Вілла втратила очки вдома з Лідсом. Гості шокували господарів у першому таймі — Штах відзначився на 31-й хвилині. Наприкінці зустрічі новачок Вілли Абрагам зрівняв рахунок — 1:1.\nАстон Вілла – Лідс 1:1\nГоли: Абрагам 88 – Штах 31\nАстон Вілла: Мартінес – Кеш, Конса, Мінгс, Матсен – Онана, Дуглас Луїз – Бейлі, Роджерс, Буендіа – Воткінс\nЛідс: Дарлоу – Джастін, Ампаду, Стрейк, Родон, Гудмундссон – Богл, Груєв, Штах, Ааронсон – Калверт-Льюїн\nПопередження: Буендіа 73 – Бійол 62, Дарлоу 69, Богл 79, Груєв 90+2\nБрайтон виборов перемогу у Брентфорда на виїзді. Гомес та Велбек забили у першій половині зустрічі — 2:0. Українець Єгор Ярмолюк вийшов на поле у другому таймі.\nБрентфорд — Брайтон 0:2\nГоли: Гомес, 30, Велбек, 45+1\nБрентфорд: Келлехер — Хікі (Коллінз, 45), Аєр, ван ден Берг, Генрі — Хендерсон (Дамсгор, 67), Янельт (Ярмолюк, 46) — Уаттара, Єнсен, Льюїс-Поттер (Шаде, 46) — Тьяго\nБрайтон: Вербругген — Віффер (Велтман, 65), ван Геке, Данк, Кадіоглу — Мілнер, Хіншелвуд, Гросс — Гомес, Велбек, Мітома\nПопередження: Віффер, 12, Кадіоглу, 54"
    },
    {
        "title": "Манчестер Сіті — Ньюкасл Юнайтед. Анонс і прогноз на матч АПЛ 21.02.2026",
        "image": "https://images.football.ua/i/news/630x373/573/573839.jpg",
        "text": "В одному з центральних матчів 27-го туру англійської Прем’єр-ліги Манчестер Сіті прийматиме Ньюкасл Юнайтед. Команда Пепа Гвардіоли веде напружену боротьбу за чемпіонство, і кожна втрата очок може стати критичною. На тлі осічки Арсенала проти Вулвергемптона посеред тижня “містяни” отримали чудову нагоду скоротити відставання — і не скористатися нею було б розкішшю.\nСУБОТА, 21 ЛЮТОГО, 22:00 ▪️ ЕТІХАД СТЕДІУМ, МАНЧЕСТЕР ▪️ ГОЛОВНИЙ АРБІТР — ТОМАС БРАМАЛЛ ▪️ ПРЯМА ТРАНСЛЯЦІЯ НА SETANTA SPORTS\nМанчестер Сіті підходить до гри у відмінній формі: чотири перемоги та одна нічия в останніх п’яти матчах у всіх турнірах. На власному полі команда виглядає майже бездоганно — лише одна поразка в 13 домашніх матчах АПЛ. Атака працює як годинник (54 голи за сезон), а оборона залишається однією з найнадійніших у лізі. Водночас є великі кадрові питання: під сумнівом участь Ерлінга Голанда, а також Жеремі Доку, тоді як Йошко Гвардіол і Матео Ковачич точно пропустять зустріч.\n\nПідопічні Гвардіоли також отримали додатковий психологічний імпульс — головні суперники в боротьбі за титул з Північного Лондона сенсаційно втратили очки, а у Сіті ще й матч у запасі. Попереду ще й очна зустріч із Арсеналом, тож нинішній відрізок, без перебільшення, може стати визначальним у чемпіонській гонці.\nНьюкасл Юнайтед прибуває до Манчестера у статусі небезпечного, але дуже нестабільного опонента. Команда Едді Гау займає лише десяту сходинку, але здатна приємно дивувати — нещодавно “сороки” розгромили Карабах у Лізі чемпіонів з рахунком 6:1, забивши чотири м’ячі вже за перші пів години. Водночас у чемпіонаті результати значно скромніші — лише дві перемоги в останніх п’яти матчах.\nГоловна проблема Ньюкасла — нестабільність і слабка гра на виїзді: лише три перемоги в 13 гостьових поєдинках. До того ж серйозною втратою стала травма Бруно Гімараеса, який вибув приблизно на два місяці. Втім, навіть без нього середня лінія з Тоналі та Віллоком здатна нав’язати боротьбу, а повернення Свена Ботмана може підсилити оборону.\n\nОчікується напружений та динамічний матч, у якому Манчестер Сіті виглядає фаворитом завдяки формі, домашньому фактору та більш збалансованій грі. Проте Ньюкасл вже доводив, що здатен створювати проблеми грандам, тож інтрига зберігатиметься до фінального свистка — особливо якщо гості зуміють реалізувати свої моменти на контратаках.\nЗа версією букмекерів, сьогодні більше шансів на успіх мають підопічні Пепа Гвардіоли. Так, на перемогу Манчестер Сіті в основний час пропонується коефіцієнт 1.41, тоді як потенційний успіх Ньюкасла оцінюється показником 6.00. Ймовірність нічийного результату представлена ​​коефіцієнтом 5.33. \nМАНЧЕСТЕР СІТІ :  Доннарумма — Нунеш, Діаш, Геї, Аїт-Нурі — Бернарду Сілва, Родрі, О'Райлі — Фоден, Голанд, Семеньйо\nНЬЮКАСЛ ЮНАЙТЕД : Поуп — Тріпп’єр, Тіав, Ботман, Берн — Віллок, Тоналі, Ремзі — Еланга, Гордон, Барнс"
    },
    {
        "title": "Челсі — Бернлі. Анонс і прогноз на матч АПЛ 21.02.2026",
        "image": "https://images.football.ua/i/news/630x373/573/573836.jpg",
        "text": "У рамках 27-го туру англійської Прем’єр-ліги Челсі на своєму полі прийматиме Бернлі. Це протистояння команд із різних полюсів таблиці: лондонці ведуть боротьбу за зону Ліги чемпіонів, тоді як гості змушені відчайдушно рятуватися від вильоту.\nСУБОТА, 21 ЛЮТОГО, 17:00 ▪️ СТЕМФОРД БРІДЖ, ЛОНДОН ▪️ ГОЛОВНИЙ АРБІТР — ЛЬЮЇС СМІТ ▪️ ПРЯМА ТРАНСЛЯЦІЯ НА SETANTA SPORTS\nЧелсі під керівництвом Ліама Росеньора набрав серйозний хід. Команда демонструє якісний позиційний футбол, стабільно створює моменти та дедалі впевненіше контролює хід матчів. У п’яти останніх турах АПЛ \"сині\" здобули чотири перемоги та один раз зіграли внічию, що дозволило їм закріпитися у верхній частині таблиці.\n\nВодночас певна нестабільність усе ще присутня — зокрема, нічия проти Лідса (2:2) показала, що навіть за домінування Челсі може втрачати очки. Проте атака працює справно: 47 забитих м’ячів у 26 турах і впевнена гра вдома роблять господарів явними фаворитами цього матчу.\nБернлі підходить до зустрічі у значно складнішому становищі. Команда Скотта Паркера перебуває на 19-й позиції та має лише 18 очок після 26 матчів. Сезон для \"бордових\" складається вкрай нестабільно: лише чотири перемоги та серйозні проблеми в обороні, де вже пропущено 51 гол.\n\nПопри це, Бернлі здатен дивувати — перемога 3:2 над Крістал Пелес у попередньому турі стала яскравим прикладом їхнього характеру. Однак виїзна форма залишається слабкою: лише дві перемоги у 13 матчах. Команді бракує стабільності, а помилки в захисті часто стають вирішальними. Очні зустрічі також говорять на користь Челсі: лондонці не програють Бернлі з 2017 року і виграли три з останніх п’яти поєдинків. У першому колі цього сезону \"сині\" впевнено перемогли на виїзді 2:0, контролюючи гру від старту до фінального свистка.\nЗа версією букмекерів, сьогодні більше шансів на успіх мають підопічні Ліама Росеньйора. Так, на перемогу Челсі в основний час пропонується коефіцієнт 1.20, тоді як потенційний успіх Бернлі оцінюється показником 13.0. Ймовірність нічийного результату представлена ​​коефіцієнтом 6.66. \nЧЕЛСІ : Санчес — Гюсто, Ачімпонг, Чалоба, Гато — Кайседо, Андрей Сантос — Естеван, Палмер, Енцо Фернандес — Жуан Педро\nБЕРНЛІ : Дубравка — Лоран, Ворралл, Естев — Вокер, Угочукву, Межбрі, Гамфріс — Едвардс, Ентоні — Флеммінг"
    },
    {
        "title": "Сака підписав новий контракт з Арсеналом",
        "image": "https://images.football.ua/i/news/630x373/573/573871.jpg",
        "text": "Лідер лондонського Арсеналу Букайо Сака підписав новий контракт з «канонірами». Про це повідомляє офіційний сайт клубу.\nЗазначається, що нова трудова угода буде розрахована до 30 червня 2031 року. Попередній контракт англійця спливав у червні 2028-го.\nЗа інформацією відомого італійського інсайдера Фабріціо Романо, Сака став найвисокооплачуванішим футболістом клубу.\nЦього сезону Букайо Сака відіграв за Арсенал 34 матчі, забив вісім голів та віддав сім результативних передач."
    },
    {
        "title": "Тоттенгем — Арсенал. Анонс і прогноз на матч АПЛ 22.02.2026",
        "image": "https://images.football.ua/i/news/630x373/573/573949.jpg",
        "text": "Північнолондонське дербі знову приковує увагу всієї Англії і не тільки — і цього разу воно має особливу вагу для обох команд. Тоттенгем бореться за виживання та намагається вибратися з затяжної кризи в чемпіонаті, тоді як Арсенал відчайдушно прагне не втратити контроль над чемпіонською гонкою, де до нещодавнього моменту \"каноніри\" вважалися беззаперечними фаворитами.\nНЕДІЛЯ, 22 ЛЮТОГО, 18:30 ▪️ ТОТТЕНГЕМ ГОТСПУР СТЕДІУМ, ЛОНДОН ▪️ ГОЛОВНИЙ АРБІТР — ПІТЕР БЕНКС ▪️ ПРЯМА ТРАНСЛЯЦІЯ НА SETANTA SPORTS\nТоттенгем входить у цей матч у стані серйозної турбулентності. Команда не виграє у Прем’єр-лізі вже вісім матчів поспіль і залишається єдиною без перемог у 2026 році. Лише чотири очки з 24 можливих — показник, який тримає \"шпор\" у небезпечній близькості до зони вильоту. Домашня форма також викликає неабиякі занепокоєння: лише дві перемоги на власному полі в чемпіонаті.\n\nОднак новий наставник Ігор Тудор, який прийшов на заміну Томаса Франка, має шанс змінити настрій команди вже в першому ж матчі — і одразу в дербі. Цікаво, що хорват вигравав дебютні поєдинки на чолі кожного зі своїх попередніх клубів. Втім, кадрова ситуація у таборі \"шпор\" залишається складною: одразу низка ключових гравців вибула через травми, а Крістіан Ромеро пропускає матч через дискваліфікацію.\nАрсенал підходить до територіального дербі у статусі лідера чемпіонату, але останні результати змушують дуже сильно нервувати вболівальників. Аномальна нічия з Вулвергемптоном (2:2), у якій \"каноніри\" втратили перевагу у два м’ячі, стала серйозним ударом по амбіціях та впевненості команди Мікеля Артети. Якщо Манчестер Сіті виграє свій матч, відрив може скоротитися до мінімуму (цей анонс писався перед суботнім матчем Сіті — Ньюкасл).\n\nПопри це, Арсенал має вагомі аргументи на свою користь. Команда не програє Тоттенгему у чемпіонаті вже сім поєдинків поспіль, вигравши шість із них, а також тричі поспіль перемагала на полі суперника. До того ж \"каноніри\" демонструють стабільність у виїзних дербі та загалом залишаються одним із найсильніших колективів сезону, навіть попри певні збої останнім часом.\nЗ огляду на форму команд і кадрові втрати господарів, фаворитом виглядає Арсенал. Водночас фактор дербі та дебют нового тренера можуть зробити цей матч абсолютно непередбачуваним — емоції, боротьба і напруга тут гарантовані до фінального свистка. За версією букмекерів, сьогодні більше шансів на успіх мають підопічні Мікеля Артети. Так, на перемогу Арсеналу в основний час пропонується коефіцієнт 1.58, тоді як потенційний успіх Тоттенгема оцінюється показником 6.00. Ймовірність нічийного результату представлена ​​коефіцієнтом 4.00. \nТОТТЕНГЕМ : Вікаріо — Грей, Дрегушін, ван де Вен, Спенс — Галлагер, Палінья, Сарр — Коло Муані, Соланке, Сімонс\nАРСЕНАЛ : Рая — Тімбер, Саліба, Габріел, Інкап'є — Едегор, Субіменді, Райс — Сака, Йокерес, Мартінеллі"
    },
    {
        "title": "Жирона готує нову угоду для Циганкова",
        "image": "https://images.football.ua/i/news/630x373/574/574023.jpg",
        "text": "Жирона розпочала процес перемовин щодо продовження співпраці з Віктором Циганковим. Керівництво каталонського клубу зацікавлене у довгостроковому збереженні одного з ключових виконавців команди.\nЗа даними іспанських ЗМІ, новий контракт також планують запропонувати правому захиснику Арнау Мартінесу. Обидва футболісти мають чинні угоди до літа 2027 року, однак у клубі прагнуть заздалегідь убезпечити себе від можливого інтересу з боку інших команд.\nУ поточному сезоні Циганков провів 20 матчів у всіх турнірах, відзначившись п’ятьма голами та двома результативними передачами. \nВодночас навколо клубу тривають розмови про майбутнє головного тренера Мічела, чия угода завершується після сезону-2025/26. Проте в питанні ключових гравців керівництво налаштоване діяти на випередження."
    },
    {
        "title": "Реал програв Осасуні на останніх хвилинах",
        "image": "https://images.football.ua/i/news/630x373/574/574025.jpg",
        "text": "Мадридський Реал зазнав поразки в гостьовому поєдинку 25-го туру чемпіонату Іспанії, продемонструвавши не надто переконливу гру.\nУ першому таймі команда володіла ініціативою та більше контролювала м’яч, однак реальної гостроти біля воріт суперника створити не змогла. Натомість господарі скористалися контратакою, заробили пенальті та реалізували його, відкривши рахунок.\nПісля перерви вершкові додали в активності, і Вінісіус зумів відновити паритет. Здавалося, що матч завершиться нічиєю, однак у компенсований час Реал припустився помилки в центрі поля, чим суперник скористався, провівши швидку атаку та забивши вирішальний гол.\nТаким чином, мадридці втратили очки в непростому виїзному матчі та ускладнили собі турнірне становище. Вже завтра Барселона може повернутись на перше місце чемпіонату.\nОсасуна — Реал 2:1\nГоли: Будімір, 38 (пен.), Рауль Гарсія, 90 — Вінісіус, 73\nОсасуна: Еррера — Розьє (Аргібіде 83), Еррандо, Катена, Галан — Торро, Монкайола (Моро 83) — Будимир (Рауль Гарсія 66), В. Муньос, Орос (И. Муньос 71) — Рубен Гарсія (Бретонес 66)\nРеал: Куртуа — Карвахаль (Трент 64), Асенсіо, Алаба, Каррерас — Вальверде (Гонсало 75), Чуамені, Гюлер (Себальос 82), Камавінга (Браїм 64) — Мбаппе, Вінісіус\nПопередження: Орос 32, Монкайола 66 — Куртуа 37, Трент 84, Вінісіус 88, Алаба 90+4"
    },
    {
        "title": "Атлетіко Мадрид — Еспаньйол. Анонс і прогноз на матч Ла Ліги 21.02.2026",
        "image": "https://images.football.ua/i/news/630x373/573/573935.jpg",
        "text": "Мадридський Атлетіко намагатиметься перервати серію з двох поразок поспіль у чемпіонаті Іспанії, приймаючи на власному полі Еспаньйол. Наразі команда Дієго Сімеоне посідає четверту сходинку, тоді як каталонці йдуть шостими.\nАтлетіко Мадрид — Еспаньйол\nСубота, 21 лютого, 22:00, стадіон Metropolitano Stadium, Мадрид\r\nПряма трансляція на медіасервісі MEGOGO. \n\nАтлетіко підходить до гри після результативної нічиєї з Брюгге (3:3) у Лізі чемпіонів. Проте в Ла Лізі справи \"матрацників\" погіршилися: поразки від Бетіса та Райо Вальєкано (0:3) відкинули команду на четверте місце. Відставання від третього Вільярреала становить три очки, а конкуренти за зону Ліги чемпіонів уже дихають у спину. Головним козирем \"рохібланкос\" залишається домашня форма — 31 очко у 12 матчах на \"Метрополітано\". Попри локальні невдачі, перемога над Барселоною (4:0) у кубку раніше довела, що підопічні Сімеоне здатні перемагати будь-якого суперника.\nЕспаньйол проводить солідний сезон, але початок 2026 року видався для команди Маноло Гонсалеса складним. \"Папуги\" не виграли жодного матчу в новому році, набравши лише два очки у семи турах. У минулому турі каталонці зіграли внічию з Сельтою (2:2), але їхня остання виїзна гра завершилася розгромом від Вільярреала (1:4). Тим не менш, Еспаньйол налаштований оформити \"дубль\" над мадридцями, оскільки у першому колі вони святкували перемогу з рахунком 2:1.\nЩодо кадрових питань, то Атлетіко не допоможуть Ніко Гонсалес та Пабло Барріос через травми, а Родріго Мендоса відбуває дискваліфікацію. Очікується повернення до складу Хіменеса та Лангле, а Алекс Баена має вийти з перших хвилин для підсилення креативу. У Еспаньйола тривалий час відсутній Хаві Пуадо, під питанням участь Фернандо Калеро. Ймовірно, місце в старті отримає Кіке Гарсія, який відзначився голом у минулій грі, а також можлива поява Тайріса Долана з перших хвилин.\nЗа версією betking на перемогу Атлетіко Мадрид можна поставити з коефіцієнтом 1.50, тоді як потенційний успіх Еспаньйола оцінюється показником 7.50. Імовірність нічийного результату представлена ​​коефіцієнтом 4.20.\nАтлетіко Мадрид: Облак — Льоренте, Лангле, Хіменес, Ганцко — Сімеоне, Коке, Кардосо, Лукман — Баена — Альварес.\nЕспаньйол: Дмітрович — Ель-Хілалі, Рідель, Кабрера, Ромеро — Лосано, Сарате — Долан, Терратс, Мілья — К. Гарсія.\nНе зіграють: Н. Гонсалес, Барріос, Мендоса (Атлетіко Мадрид) — Пуадо (Еспаньйол).\nПід питанням: Калеро (Еспаньйол).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Осасуна — Реал Мадрид. Анонс і прогноз на матч Ла Ліги 21.02.2026",
        "image": "https://images.football.ua/i/news/630x373/573/573933.jpg",
        "text": "Реал Мадрид прагнутиме здобути дев'яту перемогу поспіль у чемпіонаті Іспанії, зустрівшись на виїзді з Осасуною. Наразі \"вершкові\" очолюють турнірну таблицю, випереджаючи Барселону на два очки, тоді як памплонці посідають десяту сходинку.\nОсасуна — Реал Мадрид\nСубота, 21 лютого, 19:30, стадіон Естадіо Ель Садар, Памплона\r\nПряма трансляція на медіасервісі MEGOGO. \n\nОсасуна підходить до гри у непоганій формі, не програючи у п'яти останніх турах, де команда здобула три перемоги. Підопічні Алессіо Ліші набрали 30 очок у 24 матчах і зберігають шанси на боротьбу за єврокубки, відстаючи від шостого місця на п'ять балів. На власному полі \"рохільос\" виступають досить впевнено, здобувши 21 очко в 11 іграх. Проте статистика очних зустрічей не на користь господарів: Осасуна не перемагала мадридців з 2011 року, а матч першого кола на Бернабеу завершився мінімальною поразкою памплонців (0:1).\nРеал Мадрид прибуває до Памплони після виїзної перемоги над Бенфікою (1:0) у Лізі чемпіонів. У Ла Лізі підопічні Альваро Арбелоа демонструють найкращу оборону, пропустивши лише 19 голів, та найкращу виїзну статистику в дивізіоні. Головною ударною силою залишається Кіліан Мбаппе, який вже забив 23 голи в чемпіонаті. Попри щільний графік та близькість матчу-відповіді в єврокубках, лідер Прімери не має права на втрату очок, оскільки дистанція від переслідувачів залишається мінімальною.\nУ складі Осасуни через травми не зіграють Ікер Беніто та Енцо Бойомо, але в стрій може повернутися Джон Монкайола. Головна надія господарів у атаці — 34-річний Анте Будімір, який має 11 забитих м'ячів у сезоні. Реал Мадрид все ще не може розраховувати на Едера Мілітао та Джуда Беллінгема, а участь Родріго залишається під питанням. Очікується повернення Рауля Асенсіо до центру захисту, тоді як Арда Гюлер знову може вийти на позиції \"десятки\" під дуетом нападників Вінісіус — Мбаппе.\nЗа версією betking на перемогу Осасуни можна поставити з коефіцієнтом 4.75, тоді як потенційний успіх Реал Мадрид оцінюється показником 1.69. Імовірність нічийного результату представлена ​​коефіцієнтом 4.20.\nОсасуна: Еррера — Розьє, Еррандо, Катена, Галан — Торро, Монкайола — Рубен Гарсія, В. Муньйос, Ороз — Будімір.\nРеал Мадрид: Куртуа — Александер-Арнольд, Асенсіо, Гюйсен, Каррерас — Вальверде, Чуамені, Камавінга — Гюлер — Мбаппе, Вінісіус Жуніор.\nНе зіграють: Беніто, Бойомо (Осасуна) — Мілітао, Беллінгем (Реал Мадрид).\nПід питанням: ... (Еспаньйол) — Родріго (Реал Мадрид).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Украине: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Ла Ліга-2025/26, 25 тур. Анонси поєдинків і головні інтриги",
        "image": "https://images.football.ua/i/news/630x373/573/573686.jpg",
        "text": "Відсьогодні й до вівторка, 24 лютого, мають відбутися всі десять матчів 25-го туру іспанської Ла Ліги-2025/26. Відкриють його на Естадіо Сан-Мамес у Більбао, де місцевий Атлетік прийматиме Ельче.\nСлідкуйте за поєдинками чемпіонату Іспанії на Football.ua.\n25 тур. 20.02.2026\n25 тур. 21.02.2026\n25 тур. 22.02.2026\n25 тур. 23.02.2026\n[*] — положення в турнірній таблиці\nП'ятниця, 20 лютого, 22:00. Естадіо Сан-Мамес, Більбао. Перше коло — 0:0\nАтлетік туром раніше на виїзді впорався з Реалом Ов'єдо у вольовому стилі (2:1). Підопічні Ернесто Вальверде покращили своє турнірне становище, але все ще мають рухатися вперед задля можливості вкотре представити країну в єврокубках. Клуб із Більбао націлений на третю поспіль звитягу в Ла Лізі, чого не досягав від початку кампанії.\nОфіційним беттінг-партнером Ла Ліги в України є букмекерська компанія betking.\nСубота, 21 лютого, 15:00. Аноета, Сан-Себастьян. Перше коло — 0:1\nРеал Сосьєдад минулої суботи вперше поступився під керівництвом Пеллегріно Матараццо, очікувано зазнавши виїзної поразки від мадридського Реала (1:4). Тепер клуб із Сан-Себастьяна націлений на продовження своєї домашньої безпрограшної серії до п'яти поєдинків, чого в чемпіонаті не досягав із жовтня 2023 року.\n\nРеал Ов'єдо Гільєрмо Альмади туром раніше поступився Атлетіку Більбао вдома (1:2), вкотре не зумівши покращити свої шанси на вихід із зони вильоту. На виїзді клуб набрав тільки п'ять із 16-ти наявних у нього залікових балів, тож і в суботній дуелі він буде андердогом, який сподіватиметься повторити свій успіх у матчі проти цього суперника в першому колі.\nСубота, 21 лютого, 17:15. Естадіо Олімпіко де ла Картуха, Севілья. Перше коло — 0:0\nРеал Бетіс Мануеля Пеллегріні після виїзної звитяги над Мальоркою (2:1) прагне продовжити свою переможну ходу в Ла Лізі до чотирьох поєдинків (як удома, так і загалом) і спробувати нав'язати боротьбу Атлетіко й Вільярреалу в турнірній таблиці. Клуб із Севільї ризикує не обіграти Райо Вальєкано вп'яте поспіль, чого не ставалося з квітня 2014 року.\n\nРайо Вальєкано минулої неділі несподівано розгромив удома Атлетіко (3:0), здобувши першу для себе перемогу над мадридцями за понад 13 років. Колектив Іньїго Переса вирвався із зони вильоту, але щоб убезпечити себе від втрати місця серед \"еліти\" йому варто зокрема й перервати серію з шести матчів без виїзних звитяг (1Н, 5П) у Ла Лізі вже в суботній дуелі з Реалом Бетіс.\nСубота, 21 лютого, 19:30. Естадіо Ель-Садар, Памплона. Перше коло — 0:1\nПовний анонс цього протистояння читайте на нашому сайті вранці 21.02.2026.\n\nСубота, 21 лютого, 22:00. Ер-Ріяд Ейр Метрополітано, Мадрид. Перше коло — 1:2\nПісля несподіваного виїзного розгрому від Райо Вальєкано (0:3) Атлетіко гостював у Брюгге в 1/16 плей-оф Ліги чемпіонів і ще раз пропустив три гола, але не поступився (3:3). Тепер команда Дієго Сімеоне спробує перервати серію з п'яти матчів без перемог над Еспаньйолом (4Н, 1П), конкретно вдома зазнавши тільки однієї поразки від нього в останніх десяти дуелях (6В, 3Н).\n\nЕспаньйол туром раніше втратив домашню звитягу над Сельтою (2:2), всьоме поспіль (2Н, 5П) залишившись без трьох очок. Для клубу з Барселони це перша з квітня 2023 року подібна серія в чемпіонаті. Навіть з урахуванням нинішньої нестабільності Атлетіко колектив Маноло Гонсалеса навряд чи готовий повторити свій успіх першого кола.\nНеділя, 22 лютого, 15:00. Колісеум, Хетафе. Перше коло — 2:1\nХетафе ожив і здобув другу поспіль перемогу в чемпіонаті, впоравшись із Вільярреалом удома (2:1). Підопічні Хосе Бордаласа можуть повернутися до топ-10 за підсумками нового туру, але для цього їм потрібно завдати поразки не менш нестабільній Севільї, яка в останніх десяти матчах на Колісеум у Ла Лізі здобула п'ять звитяг при двох нічиїх.\n\nТуром раніше Севілья вдома поділила очки з Алавесом (1:1) і тепер прагне перервати свою виїзну безвиграшну серію із семи поєдинків (2Н, 5П). Команда Матіаса Алмейди всього двома заліковими балами переважає 18-ту Мальорку й має значно покращити свою форму, якщо хоче уникнути боротьби за виживання, але в неділю це навряд чи станеться.\nНеділя, 22 лютого, 17:15. Spotify Камп Ноу, Барселона. Перше коло — 3:2\nПовний анонс цього протистояння читайте на нашому сайті вранці 22.02.2026.\n\nНеділя, 22 лютого, 19:30. Естадіо ABANCA Балаїдос, Віго. Перше коло — 1:1\nВпоравшись із ПАОКом (2:1) у першому, виїзному матчі 1/16 фіналу плей-оф Ліги Європи Сельта прийматиме Мальорку після чотирьох поспіль поєдинків без перемог у чемпіонаті (2Н, 2П). Команда Клаудіо Хіральдеса недостатньо впевнено виглядає в домашніх протистояннях Ла Ліги, але цілком може покращити цю ситуацію в неділю.\n\nТуром раніше Мальорка поступилася вдома Реалу Бетіс (1:2). У виїзних матчах колектив Ягоби Аррасате набрав усього п'ять із 24-х наявних у нього очок і в неділю він сподіватиметься перервати відповідну безвиграшну серію із семи дуелей (2Н, 5П). Сельта ж спроможна її продовжити навіть на тлі ймовірної втоми від виїзду до Греції серед тижня.\nНеділя, 22 лютого, 22:00. Естадіо де ла Кераміка, Вільярреал. Перше коло — 2:0\nВільярреал удало скористався перенесеним виїзним поєдинком із Леванте й повернувся на третю сходинку турнірної таблиці завдяки першій від початку року перемозі не вдома (1:0). Клуб тільки раз поступився Валенсії в останніх десяти домашніх матчах Ла Ліги (7В, 2Н) і підопічні Марселіно готові продовжити відповідну безвиграшну серію цього суперника до дев'яти дуелей.\n\nВаленсія минулої неділі теж обіграла Леванте на виїзді (2:0), досягнувши 100% результату в міських дербі сезону-2025/26. Тим не менш, від 18-ї Мальорки команду Карлоса Корберана відділяють усього два залікових бала, тож клуб з однойменного міста досі бореться за виживання. Вільярреал навряд чи дозволить йому покращити своє турнірне становище цього тижня.\nПонеділок, 23 лютого, 22:00. Мендісорроса, Віторія-Гастейс. Перше коло — 0:1\nПісля виїзної нічиєї із Севільєю (1:1) Алавес спробує вдома стримати окрилену раптовим успіхом Жирону. На Мендісорроса колектив Едуардо Коудета демонструє, здебільшого, далеко не найгірші результати й може досягнути подібного в дуелі, що закриє черговий тур чемпіонату. У той же час спроможність клубу помститися супернику за перше коло все ж під сумнівом.\n\nЖирона після сенсаційної домашньої звитяги над Барселоною (2:1) готова до чергової спроби залишити другу половину турнірної таблиці. Для цього клубу необхідно вп'яте в історії здолати Алавес у Ла Лізі при двох нічиїх і трьох поразках раніше. Тим не менш, підопічні Мічела не вирізняються стабільністю й цілком можуть не досягнути бажаного результату в понеділок.\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Ванат допоміг Жироні шокувати Барселону та посунути її з першого місця",
        "image": "https://images.football.ua/i/news/630x373/573/573692.jpg",
        "text": "Матч на Монтіліві розпочався з високого пресингу Жирони, яка відразу намагалася створити небезпечні моменти. Барселона контролювала м’яч, але без ефективності, не змогла проникнути в оборону господарів.\nНа 6-й хвилині Ламіне здійснив низький простріл після навісу Рафіньї, але м’яч пролетів повз ворота. Барселона намагалася організувати атаки через Ламіна та Рафінью, але перші хвилини показали нестабільність у грі команди Фліка.\nНа 17-й хвилині Рафінья отримав хорошу нагоду для удару з меж штрафного майданчика, але м’яч пройшов повз ворота. Барселона продовжувала створювати моменти, проте оборона Жирони діяла надійно.\nНайкращий момент Жирони в першому таймі належав українцю. Ванат відкрився за спину Еріку Гарсії, прийняв своєчасну передачу від Хіля й вивалився сам на сам з Жоаном Гарсією. Форвард нашої збірної пробивав низом, однак переграти каталонця не зміг.\n🔐 @FCBarcelona_es.\n\r\nGironaBarça | LALIGAHighlights pic.twitter.com/b8IJ9PDk5E\nНаприкінці першого тайму \"синьо-гранатові\" отримали шанс вийти вперед з пенальті, але Ламін Ямаль ударом з одинадцяти метрів влучив у стійку.\nПерший гольовий момент для Барселони в другому таймі відбувся на 59-й хвилині, коли Кубарсі пробив після навісу Кунде. М’яч пройшов у ворота Жирони, але після перегляду VAR гол був зарахований як коректний.\nНа 59-й хвилині Кубарсі відкрив рахунок у матчі після точного удару головою по навісу Кунде.\nНа 62-й хвилині Лемар зрівняв рахунок у матчі після класного прострілу в штрафний майданчик від Владислава Ваната. Барселона намагалася відповісти ударами Рафіньї та Ямаля, але оборона Жирони залишалася непохитною.\nНа 73-й хвилині Барселона зробила подвійні заміни: вийшли Араухо та Левандовські, замість Еріка Гарсії та Феррана Торреса, щоб посилити атаку. Однак Жирона швидко взяла гру під контроль.\nНа 87-й хвилині Фран Бельтран забив третій гол Жирони. Ечеверрі прорвався у штрафний майданчик, подав на Бельтрана, і низький удар пройшов повз воротаря Барселони Хоана Гарсію, закріпивши перевагу господарів.\nНа 99-й хвилині Джоел Рока отримав червону картку за жорсткий підкат до Ямаля, і після цього виникла невелика бійка. Барселона намагалася скоротити відставання у доданий час, проте всі спроби залишалися безрезультатними.\nМатч завершився з рахунком 2:1 на користь Жирони. Господарі ефективно використали свої моменти, організували потужний пресинг і контратаки, тоді як Барселона не змогла реалізувати ключові нагоди, включно з нереалізованим пенальті Ламіна Ямаля, який влучив у стійку.\nЖирона - Барселона 2:1\nГоли: Лемар, 62, Бельтран, 87 -  Кубарсі, 59\nЖирона: Гассаніга — Рінкон, Рейс, Блінд, Мартін — Циганков, Лемар (Бельтран, 67), Вітсель, Мартін, Хіль (Рока, 68) — Ванат (Ечеверрі, 74)\nБарселона: Гарсія (Араухо, 73) — Кунде, Кубарсі, Гарсія (Араухо, 73), Мартін (Бальде, 63) — Лопес, де Йонг, Ольмо (Берналь, 80) — Ямаль, Торрес (Левандовські, 73), Діас (Бардагжі, 64)\nПопередження: Рейс — Гарсія, Кунде\nВилучення: Рока, 90+9"
    },
    {
        "title": "Рафінья відновився і готовий допомогти Барселоні у матчі з Жироною",
        "image": "https://images.football.ua/i/news/630x373/573/573655.jpg",
        "text": "Барселона офіційно повідомила про повернення до строю флангового нападника Рафіньї. Про це поінформувала пресслужба каталонського клубу в соціальних мережах.\nБразильський вінгер відновився після ушкодження та вже тренується разом з основною групою. Очікується, що він зможе взяти участь у поєдинку 24-го туру іспанської Ла Ліги проти Жирони, який відбудеться сьогодні, 16 лютого.\nВодночас іспанські медіа зазначають, що тренерський штаб може не ризикувати здоров’ям гравця і залишити його поза стартовим складом, аби уникнути можливого рецидиву травми.\n29-річний футболіст пропустив три попередні матчі через пошкодження. У нинішньому сезоні Рафінья провів 22 поєдинки в усіх турнірах, у яких відзначився 13 забитими м’ячами та п’ятьма результативними передачами."
    },
    {
        "title": "Барселона — Леванте. Анонс і прогноз на матч Ла Ліги 22.02.2026",
        "image": "https://images.football.ua/i/news/630x373/574/574030.jpg",
        "text": "Каталонська Барселона прагнутиме повернутися на шлях перемог у домашньому поєдинку проти одного з аутсайдерів чемпіонату — Леванте. \nБарселона — Леванте\nНеділя, 22 лютого, 17:15, стадіон Камп Ноу, Барселона\r\nПряма трансляція на медіасервісі MEGOGO. \n\nБарселона опинилася під значним тиском після двох поспіль невдач: розгромної поразки від Атлетіко (0:4) у кубку та програшу Жироні (1:2) у минулому турі Ла Ліги. Третя поспіль поразка для \"блаугранас\" виглядає малоймовірною, особливо враховуючи статистику очних зустрічей: Барселона виграла 33 із 46 матчів проти Леванте. У першому колі команда Фліка святкувала перемогу з рахунком 3:2. Повернення на Камп Ноу має допомогти каталонцям відновити впевненість у боротьбі за титул, де право на помилку майже вичерпано.\nЛеванте підходить до гри після трьох поразок поспіль, останньою з яких став програш Вільярреалу (0:1). Ситуація для \"жаб\" критична: вони мають найгірший захист у лізі, пропустивши 41 гол у 24 матчах. Команда Луїса Кастро відстає від рятівної 17-ї позиції на сім очок, тож кожне очко зараз на вагу золота. Попри статус очевидного аутсайдера, гості сподіваються скористатися психологічною вразливістю Барселони, хоча гра проти \"пораненого звіра\" на його полі обіцяє бути надважким випробуванням.\nКадрові новини принесли вболівальникам Барселони позитив: Маркус Рашфорд та Педрі повернулися до тренувань і можуть потрапити до заявки, хоча їхня поява у старті малоймовірна. Гаві також розпочав роботу в загальній групі, але його повернення очікується не раніше березня. У Леванте ситуація складніша: через травми та дискваліфікації гру пропустять Бруге, Мартінес, Арріага, а участь Ельгесабаля під питанням. Очікується, що Флік поверне до основи Бальде та Левандовські, щоб посилити атакувальний потенціал команди.\nЗа версією betking на перемогу Барселони можна поставити з коефіцієнтом 1.11, тоді як потенційний успіх Леванте оцінюється показником 18.00. Імовірність нічийного результату представлена ​​коефіцієнтом 9.50.\nБарселона: Ж. Гарсія — Кунде, Кубарсі, Е. Гарсія, Бальде — Фермін, де Йонг — Ямаль, Ольмо, Рафінья — Левандовські.\nЛеванте: Раян — Тольян, Де ла Фуенте, Морено, Санчес — Оласагасті, Рагубер — Тунде, Альварес, Ромеро — Ейонг.\nНе зіграють: Крістенсен (Барселона) — Бруге, Мартінес, Арріага (Леванте).\nПід питанням: Решфорд, Педрі (Барселона) — Ельгесабаль (Леванте).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Комо вдруге в сезоні не залишив шансів Ювентусу",
        "image": "https://images.football.ua/i/news/630x373/574/574010.jpg",
        "text": "У суботній частині протистоянь двадцять шостого туру італійської Серії A варто було виокремлювати зустріч у Турині поміж місцевим Ювентусом та Комо, які в цьому сезоні стабільно перебувають на сусідніх місцях у турнірній таблиці й, здається, намагаються досягнути однакових цілей за підсумками кампанії. Звичайно, ідеться про потрапляння до Ліги чемпіонів УЄФА, де \"Стара Синьйора\" й без того наразі бере участь, але після 2:5 на полі турецького Галатасараю дуже ймовірно, що незабаром цей досвід для команди Лучано Спаллетті закінчиться.\nТим часом у підопічних Сеска Фабрегаса була своя \"ліга чемпіонів\" посеред тижня проти Мілана, який веде чемпіонські перегони проти Інтера й при цьому не зміг переграти на власному полі команду, яка десятиліттями не могла повернутись до \"елітного\" дивізіону, а зараз ставить перед собою найвищі з досяжних завдань.\nТож помітне тол втоми мало б бути в обох сторін цього протистояння, але після завершення гри склалось геть інше враження. Ювентус, як і в першому колі, нічого не зміг заподіяти суперникам, які побудували грамотний менеджмент ігрових хвилин, покладаючись на наявні в них ресурси. Комо віддав м’яч на старті гри, але вже на 11 хвилині відповів швидкою атакою, яку на правому фланзі штрафного завершив удар Войводи в ближній кут, проти якого нічого не зміг заподіяти Ді Грегоріо.\nНа Альянц Арені й без того останніми тижнями панує стан, наближений до інфарктного, а тут такий \"подарунок\" черговий від власної команди намалювався. Спроби туринців відповісти бодай чимось у першому таймі призвели лише до того, що вони ледь самі собі не привезли другий м’яч, коли за непосильної допомоги Копмейнерса ледь не подарував гол да Куньї Ді Грегоріо, але той влучив у поперечину порожніх воріт під час спроби перекинути голкіпера.\nА вже на початку другого тайму Юве настільки захопився контролем м’яча на чужій половині, що перетворив власний кутовий на чергову контратаку суперників, яка завершилась прострілом Да Куньї з правого флангу на порожні ворота для Какере.\nЛише після цього Копмейнерса запросили піднятись трохи вище з трійки центральних захисників, і його зусиллями м’яч хоча б наближався впритул до площини воріт Бюте. І навіть влучив у праву стійку своїм ударом універсал команди Спаллетті, а потім головою схибив повз лівий каркас воріт у іншому епізоді. Однак уся ця гострота була лише спалахами в загалом темній історії для \"Старої Синьйори\" в, здається, нескінченному невдалому серіалі, який розпочався одразу після цілком успішного тривалого ривка.\nНаступний матч туринський Ювентус проведе вдома проти турецького Галатасараю в Лізі чемпіонів УЄФА, тоді як вихідними гостюватиме в Роми, а Комо прийматиме Лечче.\nЮвентус — Комо 0:2\nГоли: Войвода, 11, Какере, 61\nЮвентус: Ді Грегоріо — Гатті, Келлі, Копмейнерс — Маккенні, Локателлі, К. Тюрам (Бога, 74), Камб’язо (Аджич, 83) — Міретті (Консейсан, 46), Їлдиз (Костич, 83) — Опенда (Девід, 74)."
    },
    {
        "title": "Федерація футболу Італії підтвердила дискваліфікацію Калулу",
        "image": "https://images.football.ua/i/news/630x373/573/573992.jpg",
        "text": "Федерація футболу Італії (FIGC) відхилила апеляцію Ювентуса про відміну дискваліфікації захисника П'єра Калулу. Про це повідомляє Football-Italia.\nТуринський клуб стверджував, що дискваліфікація 25-річного француза була несправедливою після симуляції від захисника Інтера Алессандро Бастоні, яка призвела до другої жовтої картки та як наслідок вилучення футболіста.\nТаким чином, Калулу пропустить майбутній матч Серії А проти Комо, але повернеться до поєдинку з Ромою, який заплановано на 1 березня.\nЦього сезону Калулу провів 36 матчів, у яких забив два м'ячі та віддав п'ять гольових передач.\nНагадаємо, матч Ювентус – Комо пройде сьогодні, 21 лютого, о 16:00 за Києвом."
    },
    {
        "title": "Ювентус — Комо. Анонс і прогноз на матч Серії А 21.02.2026",
        "image": "https://images.football.ua/i/news/630x373/573/573788.jpg",
        "text": "У рамках 26-го туру італійської Серії А-2025/26 у Турині місцевий Ювентус прийматиме Комо.\n[*] — положення в турнірній таблиці\nСУБОТА, 21 ЛЮТОГО, 16:00. АЛЬЯНЦ СТЕДІУМ, ТУРИН. ГОЛОВНИЙ АРБІТР — ДАНІЕЛЕ ДОВЕРІ. ПРЯМА ТРАНСЛЯЦІЯ НА MEGOGO\nЮвентус після драматичної втрати виїзної нічиєї з Інтером (2:3) вирушив до Стамбула, де гостював у Галатасарая. Попри успіх у першому таймі (2:1), у матчі-відповіді в Турині команді Лучано Спаллетті доведеться нівелювати різницю в три гола через поразку з рахунком 2:5. У вівторок безвиграшна серія \"б'янконері\" досягнула позначки в чотири дуелі, протягом яких вони пропустили аж 13 голів.\n\nВарто зауважити, що Ювентус не знає смаку невдач на Альянц Стедіум у чемпіонаті з березня 2025 року. За цей час господарі поля здобули 11 звитяг і п'ять разів поділили із суперниками залікові бали. Туринці мають намір сьогодні реабілітуватися перед своїми вболівальниками й помститися гостям за поразку в першому колі через 1+1 у виконанні їхнього ключового гравця Ніко Паса.\nКомо після домашньої поразки від Фіорентини (1:2) зумів відібрати очки в Мілана на виїзді (1:1). Єврокубковим амбіціям колективу Сеска Фабрегаса нещодавно почала загрожувати Аталанта, яку клуб з однойменного міста повернув на сьому сходинку турнірної таблиці якраз за рахунок нічиєї у перенесеній дуелі з \"россонері\" в середу.\n\nТоді ж \"б'янкоблу\" втратили Ніко Паса через перебір жовтих карток і саме його відсутність може помітно вплинути на сьогоднішній результат. Букмекери більше вірять у підопічних Спаллетті. Так, на перемогу Ювентуса можна поставити з коефіцієнтом 2.12, тоді як потенційний успіх Комо оцінюється показником 3.69. Імовірність нічиєї представлена ​​коефіцієнтом 3.48.\nЮвентус: Ді Грегоріо — Маккенні, Гатті, Келлі, Камб'язо — Тюрам, Локателлі, Копмейнерс — Консейсан, Девід, Їлдиз\nКомо: Бюте — Смолчич, Рамон, Кемпф, Морено — Перроне, Да Кунья — Войвода, Батуріна, Родрігес — Дувікас"
    },
    {
        "title": "Мілан із вилученням Аллегрі не зміг здолати Комо",
        "image": "https://images.football.ua/i/news/630x373/573/573819.jpg",
        "text": "Мілан не зумів обіграти Комо в перенесеному матчі 24-го туру Серії А — зустріч на Сан-Сіро завершилася внічию 1:1. Поєдинок запам’ятався грубою помилкою Майка Меньяна, ефектним голом Рафаела Леау та вилученням головного тренера господарів Массіміліано Аллегрі.\nПерший тайм пройшов за доволі рівної гри, однак саме гості скористалися шансом. На 32-й хвилині Ніко Пас перехопив невдалу передачу Меньяна, який занадто довго приймав рішення під час розіграшу м’яча, і спокійно відправив його у порожні ворота — 0:1. Для Мілана це стало холодним душем, адже до того моменту господарі контролювали м’яч і створювали тиск.\nПісля перерви \"россонері\" додали в агресії. На 64-й хвилині Ардон Яшарі виконав довгу передачу за спини захисникам, Рафаел Леау втік від опіки, дочекався відскоку та елегантним лобом із-за меж штрафного перекинув Жана Бюте — 1:1. Португалець став беззаперечним героєм господарів, адже саме його індивідуальна майстерність врятувала Мілан від поразки.\nУ кінцівці поєдинку емоції зашкалювали. Массіміліано Аллегрі був вилучений після конфлікту на бровці з представниками тренерського штабу Комо. Також напруга виникла навколо епізоду за участі Алексіса Салемакерса, коли гості вимагали для нього другої жовтої картки.\nУ підсумку Мілан втратив важливі очки в боротьбі за верхні позиції, а команда Сеска Фабрегаса може занести собі в актив здобутий бал на виїзді."
    },
    {
        "title": "Мілан — Комо. Анонс і прогноз на матч Серії А 18.02.2026",
        "image": "https://images.football.ua/i/news/630x373/573/573723.jpg",
        "text": "У рамках 24-го туру італійської Серії А-2025/26 у Мілані місцевий однойменний клуб прийматиме Комо.\n[*] — положення в турнірній таблиці\nСЕРЕДА, 18 ЛЮТОГО, 21:45. СТАДІО ДЖУЗЕППЕ МЕАЦЦА, МІЛАН. ГОЛОВНИЙ АРБІТР — МАУРІЦІО МАРІАНІ. ПРЯМА ТРАНСЛЯЦІЯ НА MEGOGO\nМілан і Комо серед єврокубкового тижня проведуть перенесену очну зустріч, яка через церемонію відкриття Зимових Олімпійських ігор могла відбутися в австралійському Перті. За даними ЗМІ, на заваді стали висунуті Азійською футбольною конфедерацією умови. У підсумку дату проведення відповідного матчу 24-го туру Серії А-2025/26 змінили на сьогоднішню.\n\nМинулої п'ятниці Мілан у непростій виїзній дуелі впорався з Пізою (2:1), продовживши солідну безпрограшну серію в чемпіонаті до 23-х матчів (15В, 8Н). Команда Массіміліано Аллегрі не може дозволити собі втрату очок, вісьмома поступаючись лідируючому в турнірній таблиці Інтеру. \"Россонері\" потребують звитяги над суперником, який не перемагав їх на виїзді із січня 1985 року (1Н, 5П).\nКомо минулої суботи приймав Фіорентину й раптово подарував клубу, що веде боротьбу за виживання, три залікові бали (1:2). Поразка коштувала \"б'янкоблу\" місця в топ-6, хоча шостій Аталанті вони поступаються тільки одним очком. У трьох своїх останніх виїзних матчах чемпіонату амбітний колектив Сеска Фабрегаса здобув ідентичні \"сухі\" перемоги (3:0).\n\nПісля повернення до \"еліти\" в 2024 році клуб тричі поступився міланському гранду й навряд чи готовий досягнути значно більшого вже сьогодні. За версією букмекерів, фаворитами дуелі є підопічні Аллегрі. Так, на перемогу Мілана можна поставити з коефіцієнтом 2.25, тоді як потенційний успіх Комо оцінюється показником 3.19. Імовірність нічиєї представлена ​​коефіцієнтом 3.40.\nМілан: Меньян — Томорі, Де Вінтер, Павлович — Атекаме, Яшарі, Модрич, Річчі, Бартезагі — Лофтус-Чік, Леау\nКомо: Бюте — Ван дер Бремпт, Рамон, Д. Карлос, Морено — Перроне, Роберто — Родрігес, Пас, Батуріна — Дувікас"
    },
    {
        "title": "Голова комітету арбітрів Серії A: У цьому чемпіонаті всі намагаються нас наї**ти",
        "image": "https://images.football.ua/i/news/630x373/573/573597.jpg",
        "text": "Напередодні міланський Інтер здобув перемогу над туринським Ювентусом у Derby d'Italia в рамках двадцять п’ятого туру італійської Серії A на власному полі.\nІнтер — Ювентус 3:2 Відео голів та огляд матчу Серії А\nРозкішна дуель двох статусних італійських клубів у підсумку отримала негативний контекст через рішення головного Федеріко ла Пенна з міста Рим щодо другої жовтої захиснику \"зебр\" П’єру Калулу за фол проти оборонця \"змій\" Алессандро Бастоні на 43 хвилині.\nУже на наступний день після гри голова комітету арбітрів Серії A та Серії B Джанлука Роккі визнав помилку власного підопічного.\n\"Нам дуже шкода з приводу цього інциденту. Ми дуже засмучені. Рішення ла Пенни, очевидно, було помилковим. На жаль, VAR не міг бути використаний в цій ситуації.\nЛа Пенна перебуває в розпачі, але ми підтримуємо його. Проте треба сказати, що він — не єдиний, хто помилився цього вечора.\nАдже вчора відбулась чиста симуляція. Ще одна з багатьох в цьому чемпіонаті, де всі намагаються нас наї***ти.\nКоли ми помиляємось, ми беремо на себе відповідальність, але ніхто нас не захищає: мені шкода, що ми єдині, хто визнає, що помилився\", — заявив очільник рефері.\nЗазначимо, що саме Роккі відповідає за вибір суддів на матчі двох найвищих дивізіонів Італії."
    },
    {
        "title": "Грандіозний скандал у тунелі Сан-Сіро — керівництво Ювентуса ледь не побилося з арбітрами та директорами Інтера",
        "image": "https://images.football.ua/i/news/630x373/573/573581.jpg",
        "text": "Дербі д'Італія між Інтером та Ювентусом вийшло з-під контролю ще до завершення гри (3:2). Причиною вибуху емоцій туринців стало суперечливе рішення арбітра Ла Пенни показати другу жовту картку П'єру Калулу за фол проти Алессандро Бастоні, який у таборі б'янконері назвали неіснуючим.\nЩойно пролунав свисток на перерву, емоції вихлюпнулися за межі поля. Першим своє обурення висловив директор футбольної стратегії Юве Джорджо К'єлліні. Легенда клубу переслідував рефері, емоційно розмахуючи руками та повторюючи одну й ту ж фразу: \"Ви не можете так робити! Цього не існує, цього просто не існує у світі!\".\nСитуація загострилася на сходах, що ведуть до роздягалень. Лучано Спаллетті, головний тренер туринців, вступив у жорстку полеміку з Ла Пенною, кинувши фразу: \"Ви спотворили гру!\", а також обмінявся різкими словами з гендиректором Інтера Джузеппе Мароттою.\nОднак справжній вибух стався, коли в епіцентр подій увірвався генеральний директор Ювентуса Дам'єн Комоллі. Функціонер перейшов на крик, вигукуючи образи англійською мовою на адресу арбітра. Градус напруги був настільки високим, що Спаллетті разом із менеджером команди Маттео Фабрісом довелося силоміць відтягувати Комоллі та штовхати його до роздягальні, аби уникнути гірших наслідків.\nНайбільш небезпечний момент виник між технічним директором Юве Франсуа Модесто та менеджером Інтера Ріккардо Феррі. Свідки заявили, що їхня суперечка майже переросла у бійку.\nТепер доля учасників конфлікту залежить від рапорту арбітра Ла Пенни. У сезоні 2020/21 схожий інцидент за участю Фабіо Паратічі залишився без наслідків, оскільки суддя не вніс його до протоколу. Вже у вівторок стане відомо, чи вдасться керівництву Ювентуса уникнути дискваліфікацій за цей емоційний зрив."
    },
    {
        "title": "Аталанта — Наполі. Анонс і прогноз на матч Серії А 22.02.2026",
        "image": "https://images.football.ua/i/news/630x373/573/573790.jpg",
        "text": "У рамках 26-го туру італійської Серії А-2025/26 у Бергамо місцева Аталанта прийматиме неаполітанський Наполі.\n[*] — положення в турнірній таблиці\nНЕДІЛЯ, 22 ЛЮТОГО, 16:00. NEW BALANCE АРЕНА, БЕРГАМО. ГОЛОВНИЙ АРБІТР — ДАНІЕЛЕ КІФФІ. ПРЯМА ТРАНСЛЯЦІЯ НА MEGOGO\nРяд успіхів на внутрішній арені не допоміг Аталанті минулого вівторка. На євроарену клуб із Бергамо повернувся виїзним поєдинком із Боруссією Дортмунд в 1/16 фіналу плей-оф Ліги чемпіонів. Команда Раффаеле Палладіно пропустила два гола в першому таймі, не зумівши бодай скоротити своє відставання в другому, і опинилася в дещо незручному становищі перед матчем-відповіддю.\n\nЗа рахунок серії з восьми дуелей без поразок (6В, 2Н) у чемпіонаті Аталанта ввірвалася до топ-6, маючи намір і в наступному сезоні представити країну в єврокубках. У листопаді саме виїзний поєдинок із Наполі (1:3) був дебютом Палладіно на чолі клубу з Бергамо, який сьогодні сподіватиметься не допустити п'ятої поспіль домашньої поразки від цього суперника.\nЗосереджений виключно на виступах у чемпіонаті Наполі туром раніше вдома зіграв унічию з Ромою (2:2), тож лідируючому Інтеру колектив Антоніо Конте поступається вже 11-ма заліковими балами. На тлі завеликої для захисту титулу кількості виїзних невдач у Серії А недостатньо стабільному клубу з Неаполя навряд чи варто розраховувати на значний успіх у неділю.\n\nТим не менш, легкою здобиччю для свого суперника неаполітанці точно не стануть, маючи все для здобуття бодай нічиєї. За версією букмекерів, фаворитами дуелі є підопічні Палладіно. Так, на перемогу Аталанти можна поставити з коефіцієнтом 2.55, тоді як потенційний успіх Наполі оцінюється показником 3.10. Імовірність нічийного результату представлена ​​коефіцієнтом 3.16.\nАталанта: Карнезеккі — Скальвіні, Гін, Колашинац — Белланова, де Рон, Пашалич, Дзаппакоста — Сулемана, Залевські — Крстович\nНаполі: Мілінкович-Савич — Беукема, Ж. Жезус, Буонджорно — Маццоккі, Лоботка, Ельмас, Гутьєррес — Вергара, А. Сантос — Гойлунн"
    },
    {
        "title": "ПСЖ не оскаржуватиме рішення суду у справі Мбаппе",
        "image": "https://images.football.ua/i/news/630x373/573/573974.jpg",
        "text": "ПСЖ вирішив не подавати апеляцію на рішення Паризької ради з трудових спорів у справі Кіліана Мбаппе, чим фактично поставив крапку у тривалому юридичному конфлікті з колишнім гравцем. Про це повідомляє журналіст Фабріс Гоукінс.\nСуперечка виникла після відходу форварда у 2024 році, коли він заявив про невиплачені зарплати та бонуси за останні місяці контракту перед переходом до мадридського Реала. Суд повністю став на бік футболіста, відхиливши аргументи паризького клубу.\nУ підсумку ПСЖ зобов’язали виплатити Мбаппе близько 60,9 млн євро. Ця сума включає заборгованість по зарплаті, бонусні виплати, а також майже 5,9 млн євро компенсації за невикористану відпустку. За словами представників клубу, всі фінансові зобов’язання вже виконані в повному обсязі, а рішення суду оприлюднене на офіційному сайті.\nТаким чином, парижани не планують продовжувати судову боротьбу та вважають справу остаточно закритою. Сам Кіліан Мбаппе, який нині виступає за Реал Мадрид, публічно не коментував ситуацію після рішення суду."
    },
    {
        "title": "Лілль не поспішає пропонувати Жиру новий контракт",
        "image": "https://images.football.ua/i/news/630x373/573/573922.jpg",
        "text": "Центрфорвард Олів'є Жиру, який виступає за французький Лілль, може покинути команду після завершення нинішнього сезону. \nКлуб Ліги 1 навряд чи продовжуватиме співпрацю із зірковим ветераном. Трудовий договір Олів'є розрахований до кінця червня 2026 року.\nЖиру приєднався до Лілля влітку минулого року. У нинішньому сезоні чемпіонату Франції нападник провів 20 поєдинків, відзначившись чотирма забитими м'ячами та однією результативною передачею.\nПісля 22 турів Ліги 1 Лілль набрав 34 бали і перебуває на п'ятій позиції в турнірній таблиці. \nРаніше повідомлялося, що ПСЖ частково сплатив борг перед Мбаппе."
    },
    {
        "title": "ПСЖ частково сплатив борг перед Мбаппе",
        "image": "https://images.football.ua/i/news/630x373/573/573899.jpg",
        "text": "ПСЖ виплатив нападнику мадридського Реала Кіліану Мбаппе чотири мільйони євро із шести за рішенням суду. Про це повідомляє L’Équipe.\nРаніше паризький клуб відвідали судові пристави, після чого керівництво ПСЖ перерахувало гроші на рахунки 27-річного француза.\nДо цього трудовий суд зобов'язав ПСЖ виплатити 60,9 млн євро, включаючи заборгованості із зарплати та бонусів своєму колишньому гравцю. Основну виплату ПСЖ вже здійснив раніше.\nОднак конфлікт на цьому не закінчився – причиною є два мільйони євро. ПСЖ заявляє, що повністю розрахувався з гравцем збірної Франції, пояснюючи різницю у сумі соціальними внесками із зарплати. Проте сторона гравця з цим не згодна.\nНагадаємо, конфлікт між ПСЖ та Мбаппе розгорівся після того, як Мбаппе безкоштовно перебрався до Реалу влітку 2024 року."
    },
    {
        "title": "Лонгорія теж хоче покинути Марсель",
        "image": "https://images.football.ua/i/news/630x373/573/573840.jpg",
        "text": "Марсель розсипається прямо посеред сезону — після відходу наставника Роберто де Дзербі те ж саме вирішив зробити і спортивний директор Мехді Бенатіа, але його, схоже, якимось чином змогли мотивувати залишитися.\nА ось інший важливий функціонер — президент клубу Пабло Лонгорія — тепер теж подумує про відхід.\nДо цього рішення він прийшов після того, як власник Марселя, американський діяч Френк Маккурт, вирішив дещо урізати його повноваження і залишити за ним виключно представницькі функції.\nНагадаємо, що зараз Марсель посідає четверте місце в турнірній таблиці французького чемпіонату Ліги 1."
    },
    {
        "title": "Франк Ез очолив Ренн",
        "image": "https://images.football.ua/i/news/630x373/573/573801.png",
        "text": "Ренн офіційно оголосив про призначення Франка Еза на посаду головного тренера першої команди. \n54-річний наставник підписав контракт до 2027 року. Разом із ним до тренерського штабу приєдналися уродженець Ренна Йоганн Рамаре та Ліліан Наліс. Для Еза це повернення до добре знайомого місця — у період з 2006 по 2012 рік він працював у академії клубу.\nТренерську кар’єру Франк Ез розпочав у Стад Маєнне, а згодом працював із молодіжними командами та резервами різних клубів, поступово здобуваючи репутацію фахівця з розвитку молодих талантів.\nНайбільших успіхів він досяг із Лансом. У 2020 році очолив першу команду, вивів її до Ліги 1, а в сезоні-2022/23 фінішував другим у чемпіонаті Франції, поступившись ПСЖ лише одне очко. Того ж року його було визнано тренером року в Лізі 1 за версією UNFP. Після цього Ез працював у Ніцці, з якою посів четверте місце в чемпіонаті та пробився до плейоф Ліги чемпіонів.\nЗагалом Франк Ез має понад 200 матчів у Лізі 1 як головний тренер. Тепер він повертається до Ренна, де намагатиметься розпочати новий успішний етап у історії клубу."
    },
    {
        "title": "Яремчук оцінив свій перший матч за Ліон",
        "image": "https://images.football.ua/i/news/630x373/573/573653.jpg",
        "text": "Український нападник Роман Яремчук провів перший матч у складі французького Ліона. Форвард з’явився на полі на 81-й хвилині зустрічі проти Ніцци, зробивши свій офіційний дебют за нову команду.\nПісля гри Яремчук поділився емоціями у соцмережах, наголосивши на характері та стабільності колективу, який нині перебуває на підйомі.\n\"Ця серія — не випадковість. Вона вибудована на дисципліні, єдності та менталітеті переможців. Пишаюся бути частиною цього руху й радий дебютувати за Ліон. Ми продовжуємо\", — написав українець.\nЗазначимо, що Ліон продовжує вражаючу переможну ходу — команда виграла вже 13 матчів поспіль у всіх турнірах."
    },
    {
        "title": "Ендрік — найкращий гравець місяця в Лізі 1",
        "image": "https://images.football.ua/i/news/630x373/573/573601.jpg",
        "text": "Ендрік феєрично розпочав новий етап своєї кар'єри у складі Олімпіка з Ліона. Вже у свій перший місяць у французькій першості бразилець продемонстрував клас, ставши головною ударною силою «ткачів» та заслужено отримавши звання найкращого гравця січня.\nУ січні Ендрік провів у Лізі 1 три матчі, в яких записав до свого активу 4 голи та 1 гольову передачу. Матч проти Метца став справжнім бенефісом нападника. Ендрік оформив хет-трик, продемонструвавши весь свій арсенал — швидкість, дриблінг та вбивчу реалізацію, що дозволило Ліону здобути розгромну перемогу(5:2).\nВ інших двох матчах проти Бреста та Лілля форвард також не пішов без результативних дій (гол/асист), допомігши команді набрати важливі очки у боротьбі за єврокубки. Вболівальники та експерти були вражені тим, як швидко Ендрік став лідером атак Ліона. Його вибуховість та націленість на ворота дозволили йому обійти інших претендентів у голосуванні за престижну нагороду.\nНагадаємо, Ендрік приєднався до Ліона на правах оренди без права викупу з Реала. Перехід був зумовлений необхідністю отримувати стабільну ігрову практику, яку йому було важко здобути в Мадриді через шалену конкуренцію в лінії атаки."
    },
    {
        "title": "Ліон хоче продовжити контракт з Фонсекою",
        "image": "https://images.football.ua/i/news/630x373/573/573993.jpg",
        "text": "Керівництво Ліона хоче продовжити контракт зі своїм головним тренером Паулу Фонсекою. Про це повідомляє інсайдер Ніколо Скіра.\nЗа інформацією джерела, керівництво \"ткачів\" пропонує 52-річному португальцю продовжити угоду на один рік – до літа 2028 року.\nНагадаємо, Фонсека очолює Ліон, у якому виступає український форвард Роман Яремчук із січня минулого року.\nПісля 22 турів Ліон набрав 45 очок і посідає третє місце у Лізі 1, відстаючи від Ланса на сім балів. Свій найближчий матч \"ткачі\" проведуть проти Страсбура — гра запланована на 22 лютого, о 21:45."
    },
    {
        "title": "Боруссія Д підписала 17-річного захисника Крузейру",
        "image": "https://images.football.ua/i/news/630x373/573/573876.jpg",
        "text": "Дортмундська Боруссія на своєму офіційному сайті оголосила про підписання контракту із захисником Крузейру Кауаном Пратесом.\nУгода з 17-річним бразильцем розрахована до літа 2031 року. При цьому наголошується, що футболіст залишиться у бразильському клубі до літа 2026 року, після чого вирушить до Німеччини.\nЗа інформацією інсайдера Фабріціо Романо, сума трансферу склала сім мільйонів євро, а ще п'ять мільйонів євро прописані у якості можливих бонусів.\nЦього сезону Пратес, яким раніше цікавився донецький Шахтар, провів п'ять матчів та забив один гол."
    },
    {
        "title": "Баєр підписав 17-річного форварда Црвени Звезди",
        "image": "https://images.football.ua/i/news/630x373/573/573516.jpg",
        "text": "Леверкузенський Баєр на своєму офіційному сайті оголосив про підписання контракту з нападником Црвени Звезди Алексою Дам'яновичем.\nДеталі угоди з 17-річним сербом, який приєднається до німецької команди наступного літа, не розголошуються, але зазначається, що контракт є довгостроковим.\nЗа інформацією інсайдера Фабріціо Романо, сума трансферу склала п'ять мільйонів євро, а ще три мільйони євро прописані у якості бонусів.\nНинішнього сезону Дам'янович провів сім матчів без результативних дій за 172 хвилини. Також він провів шість матчів за юнацьку збірну Сербії, забивши один гол.\nПісля 20 турів Баєр набрав 36 очок і посідає шосте місце у Бундеслізі."
    },
    {
        "title": "Боруссія Дортмунд знищила Майнц та наблизилася до Баварії",
        "image": "https://images.football.ua/i/news/630x373/573/573494.jpg",
        "text": "У матчі 22-го туру німецької Бундесліги Боруссія Дортмунд впевнено переграла Майнц з рахунком 4:0. Команда Ніко Ковача скористалася осічками конкурентів і скоротила відставання від лідера чемпіонату до трьох очок.\nГосподарі швидко взяли гру під контроль. Уже на 10-й хвилині Серу Гірассі відкрив рахунок, замкнувши подачу Юліана Рюерсона. Невдовзі Максиміліан Баєр подвоїв перевагу після ще одного навісу норвежця. Перед перервою Гірассі вдруге вразив ворота Робіна Батца, оформивши дубль після подачі з кутового — і знову асистом відзначився Рюерсон.\nПісля перерви Боруссія Дортмунд продовжувала домінувати. Майнц намагався відповісти, однак Грегор Кобель надійно діяв у воротах. Крапку в матчі було поставлено на 84-й хвилині: після чергового стандарту м’яч рикошетом від Домініка Кора опинився у сітці — автогол захисника встановив остаточний рахунок 4:0.\nТаким чином, Боруссія Дортмунд здобула переконливу перемогу перед важливими поєдинками проти РБ Лейпциг і Баварії, а Майнц перервав свою позитивну серію."
    },
    {
        "title": "Упамекано продовжив контракт з Баварією",
        "image": "https://images.football.ua/i/news/630x373/573/573465.jpg",
        "text": "Баварія офіційно оголосила про те, що Дайо Упамекано залишається в команді. Француз підписав нову угоду з клубом, яка розрахована до кінця сезону-2028/29.\nПротягом останніх місяців Упамекано регулярно ставав героєм трансферних чуток, оскільки його попередній контракт діяв лише до найближчого літа. Проте тепер усі питання щодо майбутнього гравця знято.\n27-річний француз проводить у Баварії вже п'ятий сезон. За цей час Дайо взяв участь у 180 офіційних матчах, у яких забив шість голів та віддав 11 результативних передач.\nНаразі Баварія впевнено лідирує в чемпіонаті Німеччини, випереджаючи дортмундську Боруссію, яка посідає друге місце, на шість очок. У суботу, 14 лютого, мюнхенська команда зіграє на виїзді проти Вердера. \nРаніше повідомлялося, що Олісе визнаний найкращим гравцем Бундесліги у січні."
    },
    {
        "title": "Олісе визнаний найкращим гравцем Бундесліги у січні",
        "image": "https://images.football.ua/i/news/630x373/573/573438.jpg",
        "text": "Вінгера мюнхенської Баварії Майкла Олісе визнали найкращим гравцем німецької Бундесліги за підсумками січня. Про це повідомляє прес-служба чемпіонату.\nУ боротьбі за нагороду 24-річний француз випередив двох захисників Гамбурга Міро Мугейма та Луку Вушковича, свого партнера по команді та вінгера Луїса Діаса, захисника дортмундської Боруссії Ніко Шлоттербека та захисника Майнца Штефана Белля.\nМинулого місяця Олісе провів п'ять поєдинків, у яких забив три м'ячі та віддав сім гольових передач.\nУ нинішньому сезоні Майкл відіграв 34 матчі у всіх турнірах, у яких забив 13 голів та віддав 25 асистів.\nПісля 21 туру Баварія очолює Бундеслігу, випереджаючи Боруссію Д на шість очок."
    },
    {
        "title": "Баварія за три хвилини проти РБ Лейпциг розбила понад п'ятирічне кубкове прокляття",
        "image": "https://images.football.ua/i/news/630x373/573/573348.jpg",
        "text": "Мюнхенська Баварія — загальновизнаний гегемон німецького футболу. І з цим дійсно важко посперечатись у новітній історії цього славетного клубу. Однак навіть на внутрішній арені в \"Рекордмайстера\" подекуди трапляються якісь цікаві пригоди, і більшість із них пов’язана з Кубком Німеччини. Бо востаннє Баварія досягала успіху в цьому змаганні в сезоні-2019/20, після чого було п’ять невдалих спроб, три з яких завершувались узагалі на другому раунді.\nПри цьому далі чвертьфіналу мюнхенці не пробивались, тож коли в поточній кампанії вони знову досягли цього етапу, а ще й отримали в суперники РБ Лейпциг, що вже було схоже на передчасний фінал, публіка на Альянц Арені явно нервувала більше, аніж перед нещодавнім матчем поміж цими командами в чемпіонаті. А там, нагадаємо, мав місце розгром \"Червоних биків\" (5:1).\nІ що тоді казати про епізод на четвертій хвилині, коли Діоманде накрутив чотирьох суперників на правому фланзі й зайшов із ними на плечах до штрафного, після чого скинув м’яч Баумгартнеру, а той пробив у дальній кут. Усе б нічого, найкращий бомбардир поточного розіграшу навіть відсвяткувати свій гол устиг, але офсайд. І після цього вже почала прокидатись Баварія.\nАле команда Венсана Компані геть не одразу продемонструвала свою атакувальну спроможність. Ще й воротар Вандерводт відмінно відпрацював у моментах із Кейном та Діасом. Проте й Ноєр не нудьгував на лінії — постріл Раума з лівого флангу штрафного в ближню дев’ятку довелось тягнути наприкінці тайму, який також переважним чином минав за перевагою господарів, але Павлович та Кейн свої нагоди перед перервою теж змарнували.\nКульмінація всього протистояння при цьому настала посеред другого тайму, коли за кілька миттєвостей глядачі встигли подивитись за тим, як спочатку Баумгартнер замкнув подачу Раума із штрафного з лівого флангу ударом головою в поперечину, а вже за кілька секунд на протилежному боці поля Вандервордт кинувся в ноги Павловичу, коли той отримав закидання з глибини поля.\nІ оскільки Баварії в цьому сезоні достатньо тільки дати підстави для того, щоб почати забивати у ворота суперників, то й другий гол вона швидко оформила. Уже за три хвилини Олісе видав геніальне закидання з глибини правого флангу на Діаса, а той у штрафному відіграв воротаря ударом низом. На цьому РБ відверто втратив рівновагу та контроль навіть на власною грою, і єдине, на що спромігся, це поштовхатись із суперниками під час власними силами спровокованому моменті.\nФінальний свисток головного арбітра Даніеля Зіберта з Берліна відправив мюнхенську Баварію до півфіналу Кубка Німеччини, тоді як для РБ Лейпциг турнірний шлях добі до завершення достроково.\nБаварія — РБ Лейпциг 2:0\nГоли: Кейн, 64 (пен.), Діас, 67"
    },
    {
        "title": "Фрайбург у серії пенальті вибив Герту на шляху до півфіналу Кубка Німеччини",
        "image": "https://images.football.ua/i/news/630x373/573/573283.jpg",
        "text": "Герта Берлін завершила виступи в Кубку Німеччини на стадії чвертьфіналу, поступившись Фрайбургу у серії пенальті. Основний та додатковий час матчу завершився внічию 1:1, а в післяматчевій лотереї успіх був на боці гостей — 5:4.\nУ першому таймі команди діяли обережно, зосередившись на боротьбі в центрі поля. Герта навіть відзначилася голом на 7-й хвилині зусиллями Фабіана Реезе, однак після перегляду VAR взяття воріт було скасоване через офсайд. До перерви Фрайбург створив кілька небезпечних моментів, але Ернст упевнено діяв у воротах берлінців.\nРахунок було відкрито вже в додатковий час. На 96-й хвилині Юїто Сузукі скористався помилкою захисту Герти та точно пробив з близької відстані, вивівши Фрайбург уперед. Проте господарі зуміли відігратися: на 104-й хвилині Фабіан Реезе завдав ефектного удару з-за меж штрафного майданчика і зрівняв рахунок після передачі Пауля Сегуїна.\nПереможець протистояння визначався у серії пенальті. Вирішальним став момент, коли Паскаль Клеменс не зумів переграти Флоріана Мюллера — голкіпер Фрайбурга парирував його удар. Одразу після цього Юїто Сузукі холоднокровно реалізував свій пенальті та приніс Фрайбургу путівку до півфіналу турніру.\nГерта Берлін — Фрайбург* 1:1 (пен. 4:5)\nГоли: Реезе, 104 — Сузукі, 96"
    },
    {
        "title": "Боруссія Дортмунд вирвала нічию у матчі з РБ Лейпциг",
        "image": "https://images.football.ua/i/news/630x373/574/574026.jpg",
        "text": "У 23-му турі Бундесліги РБ Лейпциг та Боруссія Дортмунд подарували вболівальникам драматичну розв’язку. Поєдинок на Ред Булл Арені завершився бойовою нічиєю 2:2.\nГосподарі впевнено провели перший тайм і зробили серйозну заявку на перемогу. Крістоф Баумгартнер двічі відзначився — на 20-й та 39-й хвилинах, забезпечивши Лейпцигу комфортну перевагу до перерви.\nПісля відпочинку дортмундці активізувалися і швидко скоротили відставання — на 50-й хвилині м’яч у власні ворота зрізав Ромуло. Гості тиснули до останніх хвилин і були винагороджені за наполегливість: у компенсований час Фабіу Сілва зрівняв рахунок.\nФінальний свисток одразу після гола зафіксував нічию — 2:2, яка більше схожа на перемогу для Боруссії.\nРБ Лейпциг – Боруссія Дортмунд – 2:2\nГоли: Баумгартнер, 20, 39 – Ромуло, 50 (автогол), Сілва, 90+5"
    }
]