[
    {
        "title": "Забарний попрощався з Борнмутом: Ця глава добігла кінця",
        "image": "https://images.football.ua/i/news/630x373/561/561069.jpg",
        "text": "Захисник збірної України Ілля Забарний звернувся до Борнмута, з якого, ймовірно, перейде до ПСЖ.\n\"Це була подорож, яка змінила мене шлях, наповнений викликами, перемогами, поразками, вірою та безмежною відданістю. Зустрів неймовірно щирих, чудових людей. Люди, які стали більше, ніж просто командою. Ми пройшли цей шлях разом, і це найбільша цінність.\nЯ глибоко вдячний всім, хто був поруч у найяскравіші та найтемніші моменти. Це не просто досвід. Це історія. Це спогад. І я радий, що мав честь пройти його разом з вами.\nЯ вдячний всім, хто був поряд за вашу віру, за вашу підтримку, за чесність, за дружбу, за ваш професіоналізм.\nОсоблива подяка керівництву клубу за підтримку, довіру та можливість розвиватися. Для створення умов, в яких команда могла б працювати, розвиватися та досягати результатів.\nУсім співробітникам дякуємо за вашу неймовірну доброту, турботу та повагу у будь-якій ситуації. Ваше тепло робило кожен день тут кращим і яскравішим.\nНашим шанувальникам дякуємо за вашу любов та вашу непохитну підтримку, як на полі, так і за його межами. Ваші голоси, ваша енергія та пісня, яку ви створили і співали для мене, залишаться зі мною назавжди.\nІ хоча ця глава добігла кінця, мої побажання родині Борнмута не мають меж. Нехай буде успіх у всьому, що ви збираєтесь робити. Нехай у вашому серці буде любов, ясність у думках, а в очах вогонь\", — написав Забарний в Інстаграм.\nРаніше була інформація, що сума трансферу українського центрбека з Борнмута до ПСЖ складе 63 млн євро, а ще три мільйони євро передбачені у якості бонусів. Сам Забарний, як пишуть ЗМІ, зароблятиме 4,5 млн євро за сезон."
    },
    {
        "title": "Манчестер Сіті вирішив скласти компанію Челсі у боротьбі за Хаві Сімонса — Тавольєрі",
        "image": "https://images.football.ua/i/news/630x373/561/561042.jpg",
        "text": "Манчестер Сіті активізував спроби підписання універсального атакуючого півзахисника РБ Лейпциг Хаві Сімонса, повідомляє журналіст Саша Тавольєрі.\nУ зв’язку з ймовірним відходом Савіньйо до Тоттенгема, \"містяни\" відновили контакт із впливовим агентом Алі Баратом, щоб спробувати переконати 22-річного нідерландця залишити осторонь ідею щодо можливого переходу до Челсі та приєднатися до команди Пепа Гвардіоли.\nУ той же час переговори Челсі про трансфер Сімонса також продовжуються, сторони демонструють взаємний інтерес і прагнуть якнайшвидше укласти угоду. Жодних кардинальних змін у перемовинах не відбулося, і зараз усе знаходиться у режимі очікування.\nУтім, у тепер у лондонців з'явився зайвий головний біль у вигляді Сіті, який зробив конкретний крок назустріч Хаві.\nУ минулому сезоні Хаві Сімонс провів за Лейпциг 33 матчі, забив 11 голів та віддав 8 асистів. Портал Transfermarkt оцінює молодого плеймейкера в 70 млн євро, а його контракт із \"биками\" спливає влітку 2027 року."
    },
    {
        "title": "Тоттенгем планує підписати Савіньйо за 50 млн євро",
        "image": "https://images.football.ua/i/news/630x373/561/561004.png",
        "text": "Тоттенгем розпочав переговори з Манчестер Сіті про підписання бразильського вінгера Савіньйо.\nЯк повідомляє журналіст Девід Орнштейн із The Athletic, обговорюється трансфер вартістю близько 50 мільйонів євро.\nУ Манчестер Сіті не мають наміру активно продавати 21-річного гравця, однак Савіньйо відкритий до переїзду в лондонський клуб. Головний тренер Пеп Гвардіола зазвичай не чинить перешкод, якщо футболіст хоче змінити команду.\nУ минулому сезоні нападник провів 48 матчів, забив три голи та віддав 13 гольових передач."
    },
    {
        "title": "Ноттінгем Форест зробив пропозицію за захисника Монако Сунгуту Магассу",
        "image": "https://images.football.ua/i/news/630x373/560/560997.jpg",
        "text": "Ноттінгем Форест розпочав переговори з Монако щодо трансферу 21-річного захисника Сунгуту Магасси.\nЗа інформацією Фабріціо Романо, англійський клуб запропонував 13 мільйонів євро фіксованою сумою та додаткові бонуси.\nМонако хоче отримати за свого вихованця 18 мільйонів євро плюс можливі доплати. Сам футболіст зацікавлений у переїзді до англійської Прем’єр-ліги та готовий приєднатися до Ноттінгема.\nМинулого сезону Магасса провів 31 матч у складі Монако, відзначився одним голом та однією результативною передачею.\nРаніше Ноттінгем Форест підписав воротаря збірної Шотландії."
    },
    {
        "title": "Манчестер Юнайтед готується продати чотирьох гравців до кінця літа",
        "image": "https://images.football.ua/i/news/630x373/560/560993.jpg",
        "text": "Манчестер Юнайтед планує розлучитися з чотирма футболістами до закриття літнього трансферного вікна. За інформацією Sky Sports, на кожного з них уже є зацікавлені клуби.\nМілан веде переговори щодо трансферу данського нападника Расмуса Гойлунна, а Боруссія Дортмунд готова повернути до свого складу Джейдона Санчо. Челсі найближчим часом має намір зробити офіційну пропозицію про підписання аргентинського вінгера Алехандро Гарначо.\nКрім того, іспанський Бетіс знову розглядає варіант оренди бразильця Антоні.\nРаніше Манчестер Юнайтед оголосив про трансфер Шешко."
    },
    {
        "title": "Крістал Пелес — Ліверпуль 2:2 (3:2 — пен.) Відео голів та огляд матчу 10.08.2025",
        "image": "https://images.football.ua/i/news/630x373/560/560990.jpg",
        "text": "Лондонський Крістал Пелес та Ліверпуль напередодні розіграли Суперкубок Англії на Вемблі перед початком нового сезону АПЛ.\n\"Червоні\" вийшли вперед уже на початку зустрічі за допомоги якісної взаємодії двох із чотирьох своїх коштовних новачків, Флоріана Вірца та Юго Екітіке, а згодом до них додав результативний удар і Джеремі Фрімпонг.\nПроте на той момент рахунок був знову рівним, оскільки \"склярі\" отримали право на пенальті, а Матета його реалізував.\nРозв’язка основного часу зустрічі ж настала після перерви, коли Пелес забив удруге зусиллями Сарра та перевів гру одразу до серії пенальті.\nУ футбольній лотереї переможцем виявилась команда Олівера Гласнера, хоча й вона зуміла реалізувати лише три удари з п’яти.\n\nКрістал Пелес — Ліверпуль 2:2 (3:2 – пен.)\nГоли: Матета, 17 (пен.), Сарр, 77 — Екітіке, 4, Фрімпонг, 21\nКрістал Пелес: Гендерсон — Річардс, Лакруа, Геї (Девенні, 90+3) — Муньйос, Вортон (Лерма, 85), Камада (Г’юз, 43), Мітчелл (Соса, 79) — Сарр, Езе — Матета.\nЛіверпуль: Аліссон — Фрімпонг, Конате, ван Дейк, Керкез (Робертсон, 84) — Собослаї, Джонс (Ендо, 71), Вірц (Елліотт, 84) — Салах, Екітіке (Мак Аллістер, 71), Гакпо.\nПопередження: Конате, Вірц, Салах"
    },
    {
        "title": "Крістал Пелес — володар Суперкубка Англії",
        "image": "https://images.football.ua/i/news/630x373/560/560962.jpg",
        "text": "Сезон англійської Прем’єр-ліги розпочнеться вже за тиждень. Тоді як звітними вихідними відбувалась подія на Вемблі, яка йому традиційно передує. У стандартному форматі переможець Кубка Англії та чинний чемпіон країни розігрували Суперкубок Англії й, як ми знаємо, за підсумками минулої кампанії це були лондонський Крістал Пелес та Ліверпуль.\n\"Склярі\" на цій самій арені обіграли у видовищній фінальній грі Манчестер Сіті, тоді як \"червоні\" також бували на Вемблі минулого сезону, але невдало боролись проти Ньюкасла за Кубок англійської ліги. Проте команда Арне Слота залишила за собою чемпіонські перегони, ще й із запасом, а цього літа в контексті трансферів неначе про Ліверпуль тільки й розмов. \"Червоні\" мали шалені витрати й прибутки.\nКрістал Пелес не настільки активно був залучений до подій трансферного ринку, і оскільки ми живемо в епоху інформаційних приводів, то на хвилі популярності команда Слота з легкої ноги розпочала гру й уже на четвертій хвилині коштовні підписання вперше потішили вболівальників по-справжньому. Подвійну стінку поміж собою на лівому фланзі закрутили Вірц та Екетіке, яку зрештою завершив удар нападника з межі штрафного прямісінько під дальню стійку.\nАле пропущений швидкий гол неначе був серед конспектів Гласнера на цю гру, і тому його команда спокійно продовжувала відводити м’яч подалі від власного штрафного, куди суперники старанно намагались його вантажити на перших хвилинах. А вийшло навіть краще — \"склярі\" забили гол у відповідь уже на 17 хвилині, коли спочатку Матета програв дуель віч-на-віч Аліссону, але в продовженні епізоду Сарра на межі штрафного збив ван Дейк, тож форвард Пелес отримав другий шанс забити у вигляді пенальті. І не схибив у правий кут.\nПроте не минуло й чотири хвилини після цього, як помилка Гендерсона під час спроби прочитати подачу Фрімпонга з правого флангу перетворилась на курйозний гол, оскільки захисник Ліверпуля не на партнера спрямував м’яч, а просто над воротарем у ворота. Прикрий для номінальних господарів епізод, після якого команди все ж таки вирішили, що витрачати в середньому сім хвилин на гол — це трохи занадто, як для старту сезону.\nАктивні дії на театр подій повернулись лише в другому таймі, коли команда Слота вирішила активно провести перші хвилини й Вірц учергове створив момент для Екітіке передачею з лівого флангу, але цього разу партнер на ближній у дотик схибив повз ворота. Ліверпуль і тут спробував протримати високим темп на чужій половині, але цього разу зазнав невдачі й із часом був змушений відходити глибше.\nЦим у свою чергу скористалась команда Олівера Гласнера, яка високим пресингом на 77 хвилині таки змусила помилитись своїх суперників. І цього разу вже Вортон запускав Сарра на правий фланг штрафного на побачення з Аліссоном, і партнер у ближній кут спокійно переграв воротаря. А потім Сарр міг і швидкий дубль оформити, якби, по-перше, Керкез у центрі штрафного не кинувся під його удар, а по-друге, арбітри б не ухвалили дивне рішення ігнорувати гру рукою від Мак Аллістера під час подачі з лівого флангу, після якої й закрутився епізод.\nЗа мить після цього вже в штрафному на протилежному боці поля Салах змарнує свій перший і останній момент із гри в цьому матчі, пробивши прямо в Гендерсона з позиції в центрі чужих володінь, а згодом Мо стане співавтором великої невдачі команди Слота в серії пенальті. Так, нарешті без усякого додаткового часу нам подали головну страву. Але команди до неї наче не готувались — єгиптянин із Ліверпуля пробив над воротами, Соса з Пелес — трохи нижче, але в поперечину, а удар Езе взяв на себе Аліссон. Щоправда, у \"червоних\" переграти Гендерсона не змогли Мак Аллістер та Елліотт, тож чемпіони таки програли."
    },
    {
        "title": "Забарний став другим найдорожчим українцем в історії",
        "image": "https://images.football.ua/i/news/630x373/561/561072.jpg",
        "text": "Захисник Борнмута Ілля Забарний став гравцем ПСЖ. Про це повідомила пресслужба чинного переможця Ліги чемпіонів.\nЗахисник збірної України підписав контракт до 2030 року. \nТаким чином, Ілля став другим найдорожчим українцем в історії, обійшовши Андрія Шевченко:\n1. Михайло Мудрик з Шахтаря до Челсі за 70 млн євро.\r\n2. Ілля Забарний з Борнмута до ПСЖ за 67 млн евро.\r\n3. Андрій Шевченко з Мілана до Челсі за 43.9 млн євро.\r\n4. Олександр Зінченко з Манчестер Сіті до Арсенала за 35 млн євро.\r\n5. Артем Довбик з Жирони до Роми за 30.5 млн євро.\nДопис, поширений Football.ua (@football.ua.ua)"
    },
    {
        "title": "Фабрегас назвав Ямала гравцем з магією",
        "image": "https://images.football.ua/i/news/630x373/560/560924.jpg",
        "text": "Головний тренер Комо та колишній півзахисник Барселони Сеск Фабрегас поділився враженнями від гри молодого вінгера Ламіна Ямала напередодні поєдинку між командами за Кубок Гампера.\n\"Ламін Ямал – дивовижний гравець. Футбол став дещо механічним, тому важливо мати гравців з таким талантом і магією\", – зазначив Фабрегас.\nМатч Барселона – Комо за Кубок Гампера відбудеться сьогодні, 10 серпня, о 22:00 за київським часом.\nНагадаємо, що УЄФА оштрафувала Ямала та Левандовські, Флік отримав дискваліфікацію."
    },
    {
        "title": "Парті став гравцем Вільярреала",
        "image": "https://images.football.ua/i/news/630x373/560/560764.jpg",
        "text": "Вільярреал підписав контракт із Томасом Парті — ганським півзахисником, який виступатиме за команду впродовж сезону-2025/26. Футболіст розпочне тренування з колективом вже завтра на базі клубу.\nНа рахунку Партеї понад 50 матчів за національну збірну Гани, а на клубному рівні він захищав кольори Арсеналу, Атлетіко Мадрид, Альмерії та Мальорки. З мадридським Атлетіко він вигравав чемпіонат Іспанії (2020/21), Суперкубок Європи (2018/19) і Лігу Європи (2017/18). У складі Арсеналу став переможцем Суперкубка Англії -023/24.\nУ клубі також поінформували, що футболіст наразі фігурує у судовому процесі в Англії. Парті категорично заперечує усі звинувачення, а Вільярреал підкреслює свою повагу до принципу презумпції невинуватості й очікує рішення суду.\nВодночас клуб підтвердив свою принципову позицію проти будь-яких форм насильства, дискримінації, расизму, ксенофобії чи поведінки, що принижує гідність людини.\nГучна справа Парті: тривале розслідування і хвиля критики на адресу Арсенала"
    },
    {
        "title": "Тер Штегена тимчасово усунено від капітанства в Барселоні",
        "image": "https://images.football.ua/i/news/630x373/560/560750.jpg",
        "text": "Барселона оголосила, що через відкриту дисциплінарну справу проти воротаря Марка-Андре тер Штегена він тимчасово втрачає статус капітана першої команди.\nЦе рішення було ухвалене за погодженням між керівництвом клубу, спортивним департаментом та тренерським штабом. До остаточного завершення розслідування обов’язки капітана виконуватиме віцекапітан Рональд Араухо.\nУ клубі не уточнили деталей дисциплінарної справи, однак підкреслили, що це тимчасовий захід.\nРаніше стало відомо, що Барселона уникне штрафу від Манчестер Юнайтед за невикуп Рашфорда."
    },
    {
        "title": "Нова глава Рашфорда: чи зможе він перезавантажити кар'єру в Барселоні?",
        "image": "https://images.football.ua/i/news/630x373/560/560068.jpg",
        "text": "Маркус Рашфорд здійснив свою мрію — отримав можливість приєднатися до Барселони.\nКаталонці давно ним цікавилися. Ще у 2019 році, коли Рашфорду було 21, Барса робила спробу підписати його. Тоді Манчестер Юнайтед оцінював гравця в 100 мільйонів фунтів стерлінгів, і переговори нікуди не привели — що, втім, було цілком очікувано. Але якщо не спробуєш — не дізнаєшся. Згодом інтерес поновився, коли з 2022 по 2023 рік спортивним директором Барселони був Хорді Кройф, колишній футболіст Юнайтед. І хоча отримати вихованця манчестерської академії тоді теж вважалося радше місією нездійсненною, ніж просто складною, певні розмови таки були.\nКоли у сезоні-2022/23 команди зустрілися у двох яскравих матчах Ліги Європи, які стали кульмінацією епохи тен Гага в Юнайтед, тодішній тренер Барси Хаві вважав Рашфорда найнебезпечнішим гравцем суперника.\nЗгодом тен Гага було звільнено, а позиції самого Рашфорда похитнулися. І в цьому навіть є плюс для 27-річного гравця: на нього більше не тис тягар завищених очікувань — ніхто не чекав від нього рівня Мессі в найкращі роки. А отже, перед ним справді була велика можливість перезапустити кар'єру. Він мав бути максимально вмотивованим, щоб скористатися нею й довести неправоту тим, хто в нього вже не вірить.\nФакт, що жоден клуб із топ-ліг не захотів платити за Рашфорда значну суму, свідчить про втрату інтересу до нього. У другій половині минулого сезону він грав в оренді за Астон Віллу й забив шість голів — результат не провальний, але й не вражаючий. Однак ця нова оренда може стати вигідною для всіх. Юнайтед зменшує витрати на зарплату одного з найоплачуваніших футболістів (сам Рашфорд пішов на зниження окладу, щоб угода відбулася), а в майбутньому може отримати 26 мільйонів фунтів за повноцінний трансфер — смішна сума для гравця такого рівня, якщо він покаже себе з найкращого боку.\n\nБарселоні ще треба знайти кошти, щоб зареєструвати Рашфорда, але якщо це вдасться — у нього з’явиться саме той шанс, якого він так потребує. Барса — топ-клуб. У нього буде можливість зіграти в Ель Класіко, в Лізі чемпіонів, і загалом частіше володіти м’ячем, ніж це було в Прем’єр-лізі у складі Вілли, адже для каталонців атака — ключовий елемент гри.\nФанати чинного чемпіона Іспанії сприймуть трансфер з ентузіазмом. Їм не вдалося підписати головну ціль — Ніко Вільямса з Атлетика, а Ліверпуль відмовився продавати Луїса Діаса. Тож Рашфорд став логічною й економною альтернативою: трансферна плата наразі не потрібна.\nТак, зарплата буде солідною — але Барса до цього звикла. Наприклад, у 1986 році вони підвищили зарплату Марку Г’юзу у дев’ять разів, коли він перейшов із Юнайтед. Щоправда, сам Г’юз зізнавався, що поїхав до Іспанії лише заради грошей і не зміг адаптуватися: почувався самотнім, замкнутим, майже весь вільний час спав. А от Гарі Лінекер, який приєднався до Барси в той самий період, вивчив мову, відкрив для себе новий світ і завів друзів на все життя.\nКрім того, висока зарплата може частково компенсуватися завдяки продажу клубного мерчу, якщо англієць заграє. Британські туристи — важлива частина аудиторії, яку Барса активно приваблює, зокрема через продаж дорогих квитків на матчі. І за останні 10 років в магазинах Манчестер Юнайтед лише футболок з прізвищем Кріштіану Роналду на спині було продано більше, ніж Рашфорда.\n\nНападник приєднується до одного з найсильніших клубів світу — команда минулого сезону зіграла 60 офіційних матчів, здобула три трофеї та забила 174 голи. Але в Барселоні не стали б його підписувати, якби не бачили в ньому потенціалу. Там вважають, що це атлетичний, технічний та універсальний гравець, який може зіграти на трьох-чотирьох позиціях і приносити результат.\nРашфорду доведеться самостійно доводити, що він зірка — як це свого часу робив Девід Бекхем, коли перейшов із Юнайтед до іншого гранда іспанського футболу — Реалу. Його нові партнери спершу вважали, що англійця запросили лише для продажу футболок, але згодом оцінили його за працелюбність і відданість справі.\nЗа межами поля Барселона — одне з найкомфортніших міст у світі. Щодня між Манчестером і каталонською столицею літає багато рейсів — ними активно користуються, зокрема, і керівники Манчестер Сіті.\nЖиття в Барселоні, зазвичай на південь від міста — ближче до Середземного моря та аеропорту, — може стати ковтком свіжого повітря для футболіста, якому потрібно змінити обстановку. Відхід із Манчестера і уникнення тієї хвилі негативу, що сформувалася довкола Рашфорда (його стосунки з Юнайтед і більшістю фанатів серйозно зіпсувалися — хоча були й вагомі причини), може допомогти. Та головне — показати, що він справді хоче налагодити зв’язок із фанатами Барси та місцевими ЗМІ, що він — нормальна людина, відкрита до каталанської культури. \nЗМІ також мають серйозний вплив — і вони суттєво відрізняються від британських, до яких звик Рашфорд. Ілкай Гюндоган, наприклад, після переходу влітку 2023-го з Ман Сіті до Барси майже не взаємодіяв із пресою й за це дістав чимало критики. Коли ж згодом почав відкритіше себе проявляти, ставлення до нього суттєво змінилося — в кращий бік. Ім’я — не щит: тут мало терплять непрофесійність, а рівень контролю й тиску буде шалений.\nЗ часів Гарі Невілла, який майже десять років тому несподівано очолив Валенсію, ще ніхто з Манчестера не вирушав на Піренеї під таким мікроскопом.\n\"Вони змусили наших британських журналістів виглядати як кошенят\", — згадував Марк Г’юз у своїй автобіографії. Колишній зірковий нападник Юнайтед швидко відчув, що каталанські ЗМІ намагаються налаштувати фанатів проти нього, щоб ударити по президенту, який організував трансфер.\nСам Г’юз не дуже страждав через те, що писали іспанською — він просто не розумів мову. Більше його хвилювало те, що все це швидко доходило до британських медіа — і ситуація перетворилася для нього на справжній жах.\nНе все було просто і в інших англійців. Террі Венейблз і Боббі Робсон, які тренували Барсу у різні часи, теж мали складні стосунки з клубом — попри певні успіхи. Це частина реальності найполітичнішого клубу у футболі. Але історія пам’ятає їх — так само, як і Лінекера — з повагою.\nТепер свою нагоду має Рашфорд. Усе готове для великої сцени. До завершення його оренди Камп Ноу може вже бути майже готовим після реконструкції — і перед ним відкриється перспектива грати перед найбільшою аудиторією в Іспанії: стадіон матиме 105 тисяч місць.\n\nУ вигляді Гансі Фліка він отримує тренера, який говорить англійською — і що, можливо, навіть важливіше — дійсно хотів бачити його в команді.\nСпортивний директор Барси Деко теж був зацікавлений. Як уже згадувалося, клуб давно стежив за Рашфордом. А Юнайтед, своєю чергою, був радий якнайшвидше завершити перехід\nЗ огляду на всі обставини, Маркус навряд чи міг мріяти про кращу можливість.\nThe Athletic"
    },
    {
        "title": "Реал Сосьєдад оголосив про підписання Гедеша",
        "image": "https://images.football.ua/i/news/630x373/560/560611.jpg",
        "text": "Реал Сосьєдад на своєму офіційному сайті оголосив про підписання контракту з півзахисником Вулвергемптона Гонсалу Гедешем.\nУгода з 28-річним португальцем розрахована до літа 2028 з можливістю продовження ще на один сезон.\nЗа даними Transfermarkt, сума трансферу футболіста становила близько чотирьох мільйонів євро.\nМинулого сезону Гедеш провів 33 матчі, в яких забив п'ять м'ячів та віддав п'ять гольових передач.\nДодамо, що Гедеш раніше виступав у Ла Лізі за Валенсію та Вільярреал. В іспанському чемпіонаті він провів 163 матчі, забив 31 гол та віддав 30 асистів."
    },
    {
        "title": "Томас Парті повертається до Ла Ліги — The Athletic",
        "image": "https://images.football.ua/i/news/630x373/560/560508.jpg",
        "text": "Опорний півзахисник Томас Парті пройшов медогляд перед підписання контракту з Вільярреалом, передає видання The Athletic.\nОчікується, що договір про співпрацю між клубом Ла Ліги й 32-річним ганцем буде розраховано до кінця червня 2027-го. Понад місяцем раніше гравець на правах вільного агента залишив Арсенал.\nНагадаємо, нещодавно Томаса звинуватили в зґвалтуванні. \nГучна справа Парті: тривале розслідування і хвиля критики на адресу Арсенала\nДо Лондона опорник перебрався з Мадрида. У жовтні 2020 року Атлетіко отримав за нього 50 млн євро. Ганець відзначився дев'ятьма голами й сімома асистами в 167-ми матчах (всі турніри) за \"канонірів\", з якими виграв Суперкубок Англії-2023.\nВ Іспанії Парті також виступав за Альмерію й Мальорку. Зазначимо, що Вільярреал братиме участь в основному етапі Ліги чемпіонів УЄФА-2025/26. У середу, 6 серпня, підопічні Марселіно зустрінуться з Арсеналом на Емірейтс Стедіум у рамках товариського матчу."
    },
    {
        "title": "Реал готовий продати Луніна за 20 мільйонів євро",
        "image": "https://images.football.ua/i/news/630x373/560/560484.jpg",
        "text": "Майбутнє Андрія Луніна в Реалі залишається під питанням. За інформацією іспанського видання Diario Gol, мадридський клуб готовий розглянути трансфер українського воротаря, якщо отримає пропозицію в розмірі 20 мільйонів євро.\nНатомість сам Лунін не поспішає залишати Сантьяго Бернабеу. Голкіпер бажає продовжити боротьбу за місце у стартовому складі, попри конкуренцію з боку Тібо Куртуа.\nТаким чином, навіть якщо з'явиться клуб, готовий заплатити запитану суму, трансфер залежатиме від згоди самого Луніна. На цю мить ситуація залишається відкритою, і рішення може бути ухвалене ближче до завершення трансферного вікна.\nРаніше з’являлася інформація, що Лунін прийняв рішення залишитися в Реалі на сезон-2025/26, попри зацікавленість з боку Вільярреала."
    },
    {
        "title": "Іспанія трансферна. Літні переходи-2025",
        "image": "https://images.football.ua/i/news/630x373/558/558260.png",
        "text": "🇺🇦 Україна трансферна. Літні переходи-2025\r\n🏴󠁧󠁢󠁥󠁮󠁧󠁿Англія трансферна. Літні переходи-2025\r\n🇮🇹 Італія трансферна. Літні переходи-2025\r\n🇩🇪 Німеччина трансферна. Літні переходи-2025\r\n🇫🇷 Франція трансферна. Літні переходи-2025\nРеал Сосьєдад\nОмар Садік (н, Валенсія, по)\r\n\t\t\tУрко Гонсалес де Сарате (п, Еспаньйол, по)\r\n\t\t\tХон Горротксатегі (п, Мірандес, по)\r\n\t\t\tХон Каррікабуру (н, Расінг, по)\r\n\t\t\tКарлос Фернандес (н, Кадіс, по)\r\n\t\t\tХон Магуназелая (п, Кордова, по)\r\n\t\t\tАльберто Даді (п, Мірандес, по)\n\nЕльче\n\nАлавес\n\nСельта\n\nРайо\n \nРеал\n\nВільярреал\n\nБарселона\nАлекс Валле (з, Комо, 6)\r\n\t\t\tКлеман Лангле (з, Атлетіко, ва)\r\n\t\t\tАнсу Фаті (п, Монако, ор)\r\n\t\t\tПау Віктор (н, Брага, 12)\r\n\t\t\tПабло Торре (п, Мальорка, 5)\n\nСевілья\n \nАтлетіко\n\nМальорка\n \nВаленсія\n\nАтлетік\nЕспаньйол\n \nБетіс\n\nХетафе\nОсасуна\nЛеванте\nЖирона\nРеал Ов'єдо"
    },
    {
        "title": "Гасперіні запевнив, що цінує Довбика",
        "image": "https://images.football.ua/i/news/630x373/560/560928.jpg",
        "text": "Головний тренер Роми Джан П’єро Гасперіні прокоментував інформацію про нібито негативне ставлення до Артема Довбика, наголосивши, що вона не відповідає дійсності.\n\"Довбик? Він давно не грав, але прогресує у фізичному плані і дуже багато працює. Іноді я читаю, що Довбик мені не подобається, але це неправда. Я ніколи такого не говорив\", – сказав наставник.\nГасперіні також підкреслив, що задоволений усіма футболістами команди:\n\"Мені подобаються всі гравці Роми, і поки вони тут – це найкращий склад для мене. Всі вони докладають неймовірних зусиль і прекрасно тренуються. Для мене цього достатньо\", — сказав Гасперіні.\nРаніше була інформація, що Довбик може залишити склад \"вовків\", які вже встановили цінник для потенційних покупців.\nМинулого сезону Довбик провів 45 матчів, у яких забив 17 голів та віддав чотири асисти."
    },
    {
        "title": "Італія трансферна. Літні переходи-2025",
        "image": "https://images.football.ua/i/news/630x373/558/558300.jpg",
        "text": "Всі переходи Серії А цього міжсезоння — в одному місці! Пропонуємо вам слідкувати за трансферами футболістів у рамках чемпіонату Італії в наведеній нижче таблиці.\nСкорочення:\nпо — повернення з оренди\r\nор — оренда\r\nва — вільний агент\r\nзк — завершив кар'єру\r\nбк — без клубу\nн — нападник\r\nп — півзахисник\r\nз — захисник\r\nв — воротар\nПримітка: суми вказані в таблиці у валюті євро (€) згідно з даними авторитетного порталу transfermarkt\n🇺🇦 Україна трансферна. Літні переходи-2025\r\n🏴󠁧󠁢󠁥󠁮󠁧󠁿Англія трансферна. Літні переходи-2025\r\n🇪🇸 Іспанія трансферна. Літні переходи-2025\r\n🇩🇪 Німеччина трансферна. Літні переходи-2025\r\n🇫🇷 Франція трансферна. Літні переходи-2025"
    },
    {
        "title": "Наполі може купити Кевіна — Ді Марціо",
        "image": "https://images.football.ua/i/news/630x373/560/560733.jpg",
        "text": "Неаполітанський Наполі виявляє інтерес до вінгера донецького Шахтаря Кевіна Маседо. Про це повідомляє сайт журналіста Джанлуки Ді Марціо.\nЗа інформацією джерела, керівництво \"партенопеї\" цього літа сподівається продати 25-річного італійця Джакомо Расподорі. В разі продажу універсального нападника, Наполі збирається на його місце придбати 22-річного бразильця \"гірників\" Кевіна.\nЗазначається, що чинний чемпіон Італії готовий запропонувати Шахтарю за талановитого вінгера 35 мільйонів євро.\nДіюча трудова угода гравця з клубом розрахована до 31 грудня 2028 року. Трансфермаркт оцінює його у 12 млн. євро.\nЦього сезону Кевін Маседо відіграв за Шахтар три матчі, забив чотири голи та віддав дві результативні передачі.\nРаніше повідомлялося, що Рома цікавиться Кевіном."
    },
    {
        "title": "Мілан посилився Ардоном Яшарі",
        "image": "https://images.football.ua/i/news/630x373/560/560714.jpg",
        "text": "Опорний півзахисник Ардон Яшарі залишив Брюгге й приєднався до Мілана, передає офіційний сайт \"россонері\".\nЗа даними журналіста Ніколо Скіри, клуб Серії А виклав за 23-річного швейцарця 38 млн євро (з урахуванням бонусів). Контракт із гравцем розраховано до кінця червня 2030 року.\nБрюгге придбав Яшарі в рідного для нього Люцерна в липні 2024-го за 6 млн. На рахунку Ардона чотири гола й шість асистів у 52-х матчах (всі турніри) за \"блау-зварт\". За підсумками сезону-2024/25 опорника визнали найкращим гравцем чемпіонату Бельгії. У ході минулої кампанії гравець допоміг Брюгге здобути Кубок країни.\nУ чотирьох поєдинках за збірну Швейцарії Яшарі відзначився двома гольовими передачами.\nМілан Ардон представлятиме у футболці з 30-м номером. Раніше повідомлялося, що \"россонері\" близькі до трансферу його співвітчизника з Янг Бойз."
    },
    {
        "title": "Лукман: Аталанта заблокувала мій трансфер через причини, які я не розумію",
        "image": "https://images.football.ua/i/news/630x373/560/560502.jpg",
        "text": "Нападник Аталанти Адемола Лукман на своїй сторінці в Instagram повідомив, що офіційно подав запит на трансфер.\nНещодавно клуб із Бергамо відхилив нову пропозицію Інтера щодо 27-річного нігерійця. Гравець вирішив у соцмережах висловити своє невдоволення позицією керівництва.\n\"За останні три роки в Аталанті я віддав абсолютно все. Не лише як футболіст, а й як людина. Я завжди з гордістю носив цю футболку й намагався представляти клуб і місто із серцем, пристрастю й відданістю.\nЯ прийшов сюди з надією допомогти цьому особливому клубу рости, і разом ми створили спогади, які залишаться зі мною назавжди. Перемога в Лізі Європи, моменти святкування з одноклубниками та вболівальниками в Дубліні — одна з найважливіших подій моєї кар'єри. У мене й досі мурашки від цих спогадів.\nАталанта, а особливо її вболівальники, стали частиною мене. Я почувався як удома з першого дня, завжди намагаючись відповісти на цю любов — навіть тоді, коли за лаштунками все було непросто. \nСаме тому мені важко писати ці слова. Я любив кожен момент, але відчуваю, що після трьох чудових років у Бергамо настав час рухатися далі й розпочати нову пригоду. Із приводу мене до Аталанти мене зверталося чимало клубів, але я завжди залишався вірним. Проте, зараз я й керівництво клубу згодні з тим, що настав відповідний час для переходу, і мені було чітко сказано, що при надходженні справедливої пропозиції мені дозволять піти. \nНа жаль, попри те, що така пропозиція надійшла, клуб заблокував трансфер через причини, які я не розумію.\nЧерез це, після багатьох місяців невиконаних обіцянок і, на мою думку, несправедливого ставлення до мене як до людини, так і до професійного футболіста, я відчуваю, що більше не можу мовчати. Я офіційно подав запит на трансфер.\nНавіть у найважчі моменти я ставив клуб, команду та вболівальників на перше місце й сподівався, що справа не дійде до цього. Але, на жаль, мені здається, що іншого вибору немає.\nВболівальникам — серцю цього клубу — хочу сказати наступне: мені дійсно шкода, що все дійшло до цього. Сподіваюся, ви зрозумієте, наскільки складною є ця ситуація. Для мене це питання справедливості та принципів. Підтримка, яку ви надавали мені, була неймовірною, і зв'язок, який ми створили разом, — особливий.\nСподіваюся, що разом із клубом ми зможемо якнайшвидше знайти мирне рішення, яке влаштує всі сторони.\nЗ любов'ю та вдячністю, Адемола\", — написав Лукман.\nКонтракт нігерійця з Аталантою розраховано до кінця червня 2027 року. У серпні 2022-го клуб із Бергамо виклав за нього 10,85 млн євро РБ Лейпциг. На рахунку Адемоли 52 гола й 25 асистів у 118-ти матчах за \"нерадзуррі\" в усіх турнірах."
    },
    {
        "title": "Рома з Довбиком переграла Ланс у спарингу",
        "image": "https://images.football.ua/i/news/630x373/560/560471.jpg",
        "text": "Римська Рома здобула впевнену перемогу в товариському поєдинку проти французького Ланса. Матч, що відбувся 2 серпня, завершився з рахунком 2:0 на користь італійського клубу.\nГоли за \"вовків\" забили захисник Джанлука Манчіні на 14-й хвилині та аргентинський вінгер Матіас Соуле, який подвоїв перевагу команди на 55-й хвилині.\nПриємною новиною для українських уболівальників став вихід Артема Довбика — форвард відіграв увесь другий тайм, демонструючи активність і прагнення закріпитися в основному складі Роми.\nЛанс – Рома 0:2\nГоли: Манчіні, 14, Соуле, 55"
    },
    {
        "title": "Рома цікавиться Кевіном — ЗМІ",
        "image": "https://images.football.ua/i/news/630x373/560/560389.jpg",
        "text": "Римська Рома виявляє інтерес до вінгера донецького Шахтаря Кевіна Маседо. Про це повідомляє Radio CRC.\nЗа інформацією джерела, спортивний директор \"вовків\" Фредерік Массара звернувся до представників донецького клубу щодо можливості підписання 22-річного талановитого бразильця."
    },
    {
        "title": "Тудор: Гравцям Ювентуса потрібен відпочинок перед стартом сезону",
        "image": "https://images.football.ua/i/news/630x373/560/560929.jpg",
        "text": "Головний тренер Ювентуса Ігор Тудор поділився думками щодо фізичної готовності своїх підопічних після участі в оновленому Клубному чемпіонаті світу та пояснив, чому вважає відпочинок необхідним.\n\"Гравцям потрібен місяць відпустки: я був футболістом, і я це розумію. Я проти напрямку, який приймає футбол. Все починається з гравців. Нам потрібно знайти баланс, тому що зараз це перебільшення. Було три тижні зупинки, а це не кілька і не багато. Гравці відпочивали, не втрачаючи багато з фізичної точки зору\", – сказав Тудор.\nТренер також розповів про нинішній тренувальний процес:\n\"Серпневі ігри різні, тому що за ними стоїть багато роботи. Ми багато працюємо протягом 17-18 днів і, безумовно, буде трохи втоми, це нормально. До початку чемпіонату залишилося два тижні, день за днем ми будемо змінювати навантаження, щоб вони прибули готовими до першого дня. Це мета\".\nНа Клубному чемпіонаті світу Ювентус вийшов з групи, але поступився мадридському Реалу в плей-оф."
    },
    {
        "title": "Забарний: Я в ПСЖ, щоб віддати на полі все, що маю",
        "image": "https://images.football.ua/i/news/630x373/561/561077.jpg",
        "text": "Центральний захисник ПСЖ Ілля Забарний поділився першими враженнями після свого переходу з Борнмута до паризького гранда.\n\"Я дуже радий приєднатися до ПСЖ – найкращого клубу у світі з найкращим проєктом. Я тут, щоб віддати на полі все, що маю, і з нетерпінням чекаю дебюту та зустрічі з уболівальниками\", – заявив Забарний.\nНагадаємо, 22-річний оборонець став першим українським футболістом в історії ПСЖ та підписав контракт до 2030 року."
    },
    {
        "title": "Забарний став першим українцем в історії ПСЖ",
        "image": "https://images.football.ua/i/news/630x373/561/561073.jpg",
        "text": "Український центральний захисник Ілля Забарний офіційно став гравцем ПСЖ. Сьогодні, 12 серпня, паризький клуб оголосив про підписання 22-річного футболіста, який перейшов із Борнмута.\nЗабарний став першим українським футболістом в історії ПСЖ та представником уже 51-ї різної національності, чиї гравці коли-небудь виступали за французький гранд.\nЗгідно з інформацією клубу, Ілля гратиме у складі команди під шостим номером, а його контракт розрахований до 2030 року.\nРаніше повідомлялося, що Забарний став другим найдорожчим українцем в історії."
    },
    {
        "title": "Стало відомо, який номер в ПСЖ взяв Забарний",
        "image": "https://images.football.ua/i/news/630x373/561/561071.jpg",
        "text": "12 серпня ПСЖ оголосив про трансфер захисник збірної України Іллі Забарного із Борнмута.\nЗабарний підписав контракт до 2030 року та гратиме в новій команді під шостим номером.\nРаніше повідомлялось, що сума трансферу складе 63 мільйони євро, ще три мільйони передбачені у вигляді бонусів. Очікується, що у своєму першому сезоні в Парижі Забарний зароблятиме 4,5 мільйона євро після сплати податків.\nРаніше повідомлялося, що Діакіте з Лілля може стати заміною Забарному в Борнмуті."
    },
    {
        "title": "Забарний — гравець ПСЖ",
        "image": "https://images.football.ua/i/news/630x373/561/561002.png",
        "text": "Колишній захисник Борнмута Ілля Забарний став гравцем ПСЖ. Про це повідомила пресслужба чинного переможця Ліги чемпіонів.\nЗахисник збірної України підписав контракт до 2030 року.\nРаніше повідомлялось, що сума трансферу складе 63 мільйони євро, ще три мільйони передбачені у вигляді бонусів. Очікується, що у своєму першому сезоні в Парижі Забарний зароблятиме 4,5 мільйона євро після сплати податків.\nМинулого сезону Ілля Забарний відіграв за Борнмут 39 матчів та віддав одну результативну передачу. \nРаніше повідомлялося, що Діакіте з Лілля може стати заміною Забарному в Борнмуті."
    },
    {
        "title": "Забарний пройшов медогляд в ПСЖ та підписав контракт — RMC",
        "image": "https://images.football.ua/i/news/630x373/561/561059.jpg",
        "text": "Український центральний захисник Ілля Забарний успішно пройшов медичне обстеження в ПСЖ та поставив підпис під контрактом, розрахованим на п’ять років. Клуб ще не оголосив про трансфер.\nФранцузький гранд домовився про трансфер із Борнмутом, сума угоди склала 67 мільйонів євро з урахуванням бонусів. Минулого сезону в англійській Прем’єр-лізі Забарний провів 36 поєдинків, відзначився однією гольовою передачею, отримав чотири жовті та одну червону картку.\nЯк повідомляє RMC Sport, український футболіст прибув до французької столиці пізно ввечері в неділю та вже наступного дня для проходження медогляду та оформлення останніх деталей переходу.\nСам Забарний, як пишуть ЗМІ, зароблятиме 4,5 млн євро за сезон."
    },
    {
        "title": "Забарний сьогодні підпише контракт із ПСЖ, але не гратиме у матчі за Суперкубок УЄФА",
        "image": "https://images.football.ua/i/news/630x373/561/561043.jpg",
        "text": "Центральний захисник збірної України та Борнмута Ілля Забарний буде поза заявкою головного тренера Парі Сен-Жермен Луїса Енріке на майбутній матч Суперкубка УЄФА проти лондонського Тоттенгема, що пройде 13 серпня. Про це повідомляє журналіст Фабріс Гоукінс, \nЗа інформацією джерела, 22-річний українець успішно пройшов медогляд для завершення свого трансферу до ПСЖ та сьогодні, 11 серпня, офіційно підпише контракт із новим клубом.\nУтім, незважаючи на це, Забарний буде поза списком заявлених гравців ПСЖ на гру зі \"шпорами\", як дискваліфікований хавбек Жуан Невеш та дисциплінарно покараний воротар Джанлуїджі Доннарумма.\nВодночас новоспечений голкіпер парижан Люка Шевальє поїде з командою до Удіне і, ймовірно, вийде у стартовому складі.\nРаніше була інформація, що сума трансферу українського центрбека з Борнмута до ПСЖ складе 63 млн євро, а ще три мільйони євро передбачені у якості бонусів. Сам Забарний, як пишуть ЗМІ, зароблятиме 4,5 млн євро за сезон."
    },
    {
        "title": "Забарний прилетів до Парижа для підписання контракту з ПСЖ — Романо",
        "image": "https://images.football.ua/i/news/630x373/560/560969.jpg",
        "text": "Захисник Борнмута Ілля Забарний став ще ближчим до того, щоб стати гравцем ПСЖ. Про це повідомляє інсайдер Фабріціо Романо.\nЗа інформацією джерела, 22-річний українець годину тому приземлився у Парижі, щоб найближчим часом пройти медичне обстеження та поставити підпис під контрактом.\nРаніше була інформація, що сума трансферу складе 63 млн євро, а ще три мільйони євро передбачені у якості бонусів. Сам Забарний зароблятиме по 4,5 млн євро за сезон.\nМинулого сезону Забарний провів 39 матчів, у яких віддав один асист."
    },
    {
        "title": "Аль-Хелаїфі: Забарний зробить вагомий внесок у все, що ми будуємо в довгостроковій перспективі в ПСЖ",
        "image": "https://images.football.ua/i/news/630x373/561/561078.jpg",
        "text": "Президент ПСЖ Нассер Аль-Хелаїфі прокоментував підписання Іллі Забарного з Борнмута.\n\"Ми раді продовжити зміцнення нашого колективу з підписанням Іллі Забарного. Ілля — талановитий гравець збірної та великий професіонал. Він зробить вагомий внесок у все, що ми будуємо в довгостроковій перспективі в ПСЖ\", – зазначив Аль-Хелаїфі.\nНагадаємо, 22-річний оборонець став першим українським футболістом в історії ПСЖ та підписав контракт до 2030 року."
    },
    {
        "title": "Шешко дав свою згоду на перехід у Манчестер Юнайтед",
        "image": "https://images.football.ua/i/news/630x373/560/560688.jpg",
        "text": "Нападник Лейпцига Беньямін Шешко незабаром може стати гравцем Манчестер Юнайтед. Про це повідомляє інсайдер Фабріціо Романо.\nЗа інформацією джерела, 22-річний словенець дав свою згоду на перехід до складу \"червоних дияволів\", із якими вже погодив контракт до літа 2030 року.\nРаніше була інформація, що Лейпциг прийняв пропозицію Ньюкасла у розмірі 90 млн євро за Шешко.\nМинулого сезону Шешко провів 45 матчів, у яких забив 21 гол та віддав шість гольових передач.\nТакож додамо, що Ньюкасл був готовий відпустити свого форварда Александера Ісака до Ліверпуля, якщо їм вдасться домовитися про трансфер Шешко."
    },
    {
        "title": "РБ Лейпциг зв'язався з Ліверпулем із приводу потенційного переходу Елліотта",
        "image": "https://images.football.ua/i/news/630x373/560/560666.jpg",
        "text": "РБ Лейпциг обговорює з Ліверпулем можливість трансферу атакувального півзахисника Гарві Елліотта, передає видання The Athletic.\nПовідомляється, що переговори клубів стосовно 22-річного англійця зараз не на просунутій стадії. \"Червоні\" оцінюють плеймейкера в понад 40 млн фунтів стерлінгів з правом зворотного викупу або в понад 50 млн без нього.\nУ РБ Лейпциг Елліотт може замінити свого колегу за позицією Хаві Сімонса. Над придбанням 22-річного нідерландця працює Челсі.\nПротягом минулої кампанії Гарві відзначився п'ятьма голами й трьома асистами в 28-ми матчах за Ліверпуль у всіх турнірах. Цього літа його визнали найкращим гравцем чемпіонату Європи, який він удруге поспіль виграв зі збірною Англії U-21.\nНагадаємо, нещодавно іншого таланта \"червоних\" придбав ліонський Олімпік."
    },
    {
        "title": "Тута перейшов з Айнтрахта у Ад-Духаїль",
        "image": "https://images.football.ua/i/news/630x373/560/560578.png",
        "text": "Ад-Духаїль на своєму офіційному сайті оголосив про підписання контракту з захисником Айнтрахта Тутою.\nДеталі угоди із 26-річним бразильцем не розголошуються.\nЗа даними ЗМІ, сума трансферу становила 15 мільйонів євро.\nТута виступав за Айнтрахт з літа 2020 року. Минулого сезону він провів 44 матчі, в яких забив два м'ячі.\nРаніше повідомлялося, що суперник Шахтаря в Лізі Європи посилиться захисником із Бундесліги."
    },
    {
        "title": "Луїс Діас — у топ-3 найдорожчих новачків Баварії",
        "image": "https://images.football.ua/i/news/630x373/560/560221.jpg",
        "text": "Лівий вінгер Луїс Діас нещодавно приєднався до Баварії, залишивши Ліверпуль.\nЗа даними порталу transfermarkt, клуб Бундесліги виклав за 28-річного колумбійця 70+5 млн євро. Це зробило його третім найдорожчим новачком в історії мюнхенців.\n\nЗазначимо, що для Ліверпуля цей продаж став третім найбільшим після Філіппе Коутіньйо (135 млн, Барселона, січень 2018) і Луїса Суареса (81,72 млн, Барселона, липень 2014).\nНагадаємо, із Баварією Діас підписав чотирирічний контракт, отримавши футболку з 14-м номером."
    },
    {
        "title": "Баварія оголосила про підписання Луїса Діаса",
        "image": "https://images.football.ua/i/news/630x373/560/560219.png",
        "text": "Мюнхенська Баварія на своєму офіційному сайті оголосила про підписання контракту з вінгером Ліверпуля Луїсом Діасом.\nУгода з 28-річним колумбійцем розрахована до літа 2029 року.\nЗа інформацією інсайдера Фабріціо Романо, сума трансферу склала близько 75 мільйонів євро.\n𝘽𝙞𝙚𝙣𝙫𝙚𝙣𝙞𝙙𝙤, 𝙗𝙖𝙡𝙡𝙚𝙧 😎🇨🇴 #ServusLuis pic.twitter.com/BKUsTmdW4k\nМинулого сезону Діас провів 50 матчів, у яких забив 17 голів та віддав вісім гольових передач.\nРаніше повідомлялося, що Мюллер домовся з Ванкувером про трансфер."
    },
    {
        "title": "Баварія близька до підписання Вольтемаде — Скіра",
        "image": "https://images.football.ua/i/news/630x373/560/560032.jpg",
        "text": "Нападник Штутгарта Нік Вольтемаде незабаром може стати гравцем мюнхенської Баварії. Про це повідомляє інсайдер Ніколо Скіра.\nЗа інформацією джерела, керівництво мюнхенського клубу наблизилося до позитивного результату трансферних переговорів щодо 23-річного німця.\nЗазначається, що сума трансферу становитиме близько 50 мільйонів євро, а сам футболіст вже погодив контракт до літа 2030 року.\nМинулого сезону Вольтемаде провів 33 матчі, в яких забив 17 голів та віддав три гольові передачі.\nРаніше повідомлялося, що перехід Луїса Діаса до Баварії можна вважати завершеним."
    },
    {
        "title": "Перехід Луїса Діаса до Баварії можна вважати завершеним — Плеттенберг",
        "image": "https://images.football.ua/i/news/630x373/560/560009.jpg",
        "text": "Баварія й Ліверпуль досягнули прориву в переговорах стосовно трансферу лівого вінгера англійців Луїса Діаса, передає журналіст Флоріан Плеттенберг.\nЛіверпуль розглядає Родріго як заміну Луїсу Діасу — Плеттенберг\nПовідомляється, що перехід 28-річного колумбійця до німецького клубу можна вважати завершеним. Сума трансферу складе до 75 млн євро. Першу пропозицію, у розмірі 67,5 млн, 20-разовий чемпіон Англії відхилив.\nДіас підпише розрахований щонайменше до кінця червня 2029 року контракт із Баварією. Сторони узгоджують останні деталі, медогляд відбудеться протягом наступного тижня (28.07-03.08).\nДо Ліверпуля Луїс приєднався в січні 2022-го, залишивши Порту. За даними журналіста Бена Джейкобса, португальці заробили 45+4 млн. \nНа рахунку колумбійця 41 гол і 23 асисти в 148-ми матчах (всі турніри) за \"червоних\", з яким він виграв чемпіонат, Кубок і Суперкубок Англії, а також Кубок англійської ліги (х2)."
    },
    {
        "title": "Німеччина трансферна. Літні переходи-2025",
        "image": "https://images.football.ua/i/news/630x373/558/558385.png",
        "text": "Всі переходи Бундесліги цього міжсезоння — в одному місці! Пропонуємо вам таблицю з літніми переходами футболістів в рамках першості Німеччини.\nСкорочення:\nпо — повернення з оренди\r\nор — оренда\r\nва — вільний агент\r\nзк — завершив кар'єру\nн — нападник\r\nп — півзахисник\r\nз — захисник\r\nв — воротар\nЗауваження: суми вказані у таблиці у валюті євро (€) згідно з даними авторитетного порталу Transfermarkt.\n🇺🇦 Україна трансферна. Літні переходи-2025\r\n🏴󠁧󠁢󠁥󠁮󠁧󠁿Англія трансферна. Літні переходи-2025\n🇪🇸 Іспанія трансферна. Літні переходи-2025\r\n🇮🇹 Італія трансферна. Літні переходи-2025\r\n🇫🇷 Франція трансферна. Літні переходи-2025"
    }
]