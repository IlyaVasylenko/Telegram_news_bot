[
    {
        "title": "Крістал Пелес — Челсі. Анонс і прогноз на матч АПЛ 25.01.2026",
        "image": "https://images.football.ua/i/news/630x373/572/572028.jpg",
        "text": "У рамках 23-го туру англійської Прем’єр-ліги на Селгерст Парк відбудеться лондонське дербі між Крістал Пелес та Челсі. Команди підходять до очного протистояння з однаковим розумінням важливості результату: для господарів кожне очко на вагу золота, тоді як гості ведуть напружену боротьбу за місця в топ-4.\nНЕДІЛЯ, 25 СІЧНЯ, 16:00 ▪️ СЕЛГЕРСТ ПАРК, ЛОНДОН ▪️ ГОЛОВНИЙ АРБІТР — ДАРРЕН ІНГЛЕНД ▪️ ПРЯМА ТРАНСЛЯЦІЯ — SETANTA SPORTS\nДля Крістал Пелес нинішній відрізок сезону складається непросто. \"Орли\" не виграють у всіх турнірах із середини грудня, а серія без перемог на власному полі в чемпіонаті вже досягла шести матчів. Команда демонструє бойовитість і непогану організацію в обороні, однак гостро бракує реалізації — лише 23 забиті м’ячі в 22 турах АПЛ говорять самі за себе.\n\nДодаткової турбулентності додає кадрова та управлінська ситуація. Відхід капітана Марка Геї до Манчестер Сіті, оголошення Олівера Гласнера про намір залишити клуб наприкінці сезону, а також бажання Жана-Філіппа Матета змінити команду взимку створюють непростий фон. Водночас позитивною новиною для вболівальників стало повернення Ісмаїли Сарра після перемоги з Сенегалом на Кубку африканських націй — його швидкість і енергія можуть пожвавити атаку господарів.\nЧелсі підходить до матчу з помітно кращим настроєм. Початок роботи Ліама Росеньйора на чолі команди вийшов переконливим: три перемоги в чотирьох матчах, десять забитих голів і два \"сухі\" поєдинки. Останній успіх у єврокубках додав упевненості, а перемога над Брентфордом у чемпіонаті дозволила закріпитися в шістці найкращих.\n\nПопри це, \"сині\" мають власні виклики. В АПЛ Челсі не виграє на виїзді з листопада, хоча загалом демонструє конкурентну гру в дербі та проти сильних суперників. Повернення Коула Палмера, який уже близький до символічної позначки у 50 голів за клуб, а також стабільність у середній лінії роблять гостей фаворитами протистояння, навіть з урахуванням кадрових втрат в обороні.\nЗа версією букмекерів, сьогодні більше шансів на успіх мають підопічні Ліама Росеньйора. Так, на перемогу Челсі в основний час пропонується коефіцієнт 2.00, тоді як потенційний успіх Крістал Пелес оцінюється показником 3.40. Ймовірність нічийного результату представлена ​​коефіцієнтом 3.75. \nКРІСТАЛ ПЕЛЕС : Гендерсон — Річардс, Лакруа, Лерма — Девенні, Вортон, Г’юз, Мітчелл — Джонсон, Піно — Матета\nЧЕЛСІ : Санчес — Джеймс, Чалоба, Ачімпонг, Кукурелья — Кайседо, Енцо — Нету, Палмер, Гарначо — Жуан Педро"
    },
    {
        "title": "Ньюкасл Юнайтед — Астон Вілла. Анонс і прогноз на матч АПЛ 25.01.2026",
        "image": "https://images.football.ua/i/news/630x373/572/572029.jpg",
        "text": "Матч 23-го туру англійської Прем’єр-ліги на Сент-Джеймс Парк обіцяє стати однією з найцікавіших подій футбольної неділі. Ньюкасл прийматиме Астон Віллу — команди з однаково високими амбіціями. Господарі намагаються втриматися в боротьбі за єврокубкові місця, тоді як бірмінгемці захищають сенсаційно високу позицію в топ-3 чемпіонату.\nНЕДІЛЯ, 25 СІЧНЯ, 16:00 ▪️ СЕНТ-ДЖЕЙМС ПАРК, НЬЮКАСЛ ▪️ ГОЛОВНИЙ АРБІТР — ДЖАРРЕД ДЖИЛЛЕТТ ▪️ ПРЯМА ТРАНСЛЯЦІЯ — SETANTA SPORTS\nПідопічні Едді Гау проводять сезон із помітними злетами та спадами, однак загальна картина виглядає конкурентною. Після 22 турів Ньюкасл має 33 очки та посідає восьме місце в таблиці, зберігаючи реальні шанси на фініш у єврокубковій зоні. Останній матч проти Вулвергемптона завершився нульовою нічиєю — результат, який дещо пригальмував хід команди, але водночас підтвердив її організованість у захисті.\n\nОсобливою силою \"сорок\" залишається домашній стадіон. На Сент-Джеймс Парк Ньюкасл здобув сім перемог у 11 матчах Прем’єр-ліги, поступившись лише двічі. Активний пресинг, швидкі переходи з оборони в атаку та шалена підтримка трибун регулярно створюють проблеми навіть фаворитам. Водночас команді іноді бракує стабільності в контролі гри — Ньюкасл не завжди здатен утримувати перевагу та допускає небезпечні відрізки біля власних воріт.\nАстон Вілла під керівництвом Унаї Емері залишається одним із головних відкриттів сезону. Третє місце в турнірній таблиці та 43 очки після 22 турів — серйозний показник стабільності та якості. Однак поразка від Евертона в минулому турі (0:1) стала тривожним сигналом, оголивши певні проблеми з реалізацією моментів у матчах проти організованих суперників, що, відверто кажучи, не дуже схоже на Віллу.\n\nНа виїзді Вілла виглядає прагматичною та зібраною. П’ять перемог, три нічиї та три поразки — баланс, який свідчить про вміння адаптуватися до складних умов. Команда Емері не завжди домінує у володінні (майже ніколи, особливо проти топсуперників), зате вміє чекати свого шансу та карати за найменші помилки. Іспанський наставник вибудував модель, у якій поєднуються позиційна дисципліна, грамотна ротація складу та холоднокровність у завершальній фазі атак. \nЗа версією букмекерів, сьогодні більше шансів на успіх мають підопічні Едді Гау. Так, на перемогу Ньюкасла в основний час пропонується коефіцієнт 1.96, тоді як потенційний успіх Астон Вілли оцінюється показником 3.60. Ймовірність нічийного результату представлена ​​коефіцієнтом 3.66. \nНЬЮКАСЛ : Поуп — Тріпп’єр, Тіав, Ботман, Голл — Бруно, Тоналі, Жоелінтон — Барнс, Вісса, Гордон\nАСТОН ВІЛЛА : Бізот — Кеш, Конса, Пау Торрес, Матсен — Богард, Тілеманс — Санчо, Роджерс, Буендія — Воткінс"
    },
    {
        "title": "Росеньйор зробив важливу заяву щодо майбутнього Мудрика",
        "image": "https://images.football.ua/i/news/630x373/572/572137.jpg",
        "text": "Головний тренер лондонського Челсі Ліам Росеньйор уперше розгорнуто прокоментував ситуацію навколо Михайла Мудрика. Наставник синіх наголосив на високому потенціалі українця та висловив готовність допомогти йому повернутися до гри після складного періоду, пов'язаного з чутками про допінг, які були спростовані.\nРосеньйор визнав, що особиста зустріч із Мудриком ще попереду, проте він високо цінує талант 24-річного вінгера. Тренер підкреслив, що нинішня пауза в кар'єрі Михайла — це наслідок важких обставин, а не ігрових проблем.\n\"Я поки з ним не говорив. Але я однозначно дуже хочу поспілкуватись. Є багато речей, які я хотів би зробити, але не можу\", — зазначив наставник.\nКерманич лондонців акцентував на тому, що Мудрик пережив сильний стрес, і зараз головне завдання — обрати правильний момент для інтеграції гравця назад у команду. Росеньйор запевнив уболівальників та самого гравця у своїй повній підтримці.\n\"Він просто фантастичний гравець. Він пройшов через непросте випробування, і коли настане правильний час для мене, нього та клубу, я точно з ним поговорю\", — сказав Росеньйор.\nТренер завершив свій коментар обіцянкою особисто посприяти прогресу українця, як тільки це стане можливим: \"Коли настане правильний час, коли у мене буде шанс і я зможу якось вплинути, я зроблю все, щоб позитивно вплинути на його карʼєру\", — підсумував Ліам.\nНагадаємо, що у грудні 2024 року Мудрика спіймали на допінгу – у його організмі виявили заборонену речовину мельдоній. До усунення від футболу український вінгер провів за Челсі 73 матчі, забив 10 голів та віддав 11 асистів. Останній офіційний матч Мудрика відбувся наприкінці листопада 2024 року у Лізі конференцій проти Гайденхайма (2:0), де він відзначився голом."
    },
    {
        "title": "Борнмут вирвав перемогу над Ліверпулем",
        "image": "https://images.football.ua/i/news/630x373/572/572134.jpg",
        "text": "Надвечір суботи в рамках двадцять першого туру англійської Прем’єр-ліги Борнмут на рідному для себе Віталіті планував зіпсувати настрій, або ж, як мінімум, дати належний рівень боротьби за результат, черговому учаснику чемпіонських перегонів цього сезону. На різних етапах кампанії проблеми з командою Андоні Іраоли мали такі колективи, як лондонські Челсі та Арсенал, а от Ліверпулю пощастило трохи більше — команда Арне Слота саме з перемоги над \"вишнями\" розпочинала спробу захисту чемпіонського титулу.\nІ вже потім виступи \"червоних\" були такими, що подальша доля нідерландського фахівця на посаді головного тренера раптово стала невизначеною. І знову почнуться розмови про ймовірну відставку за підсумками цього протистояння, без сумніву, бо ні бажаного результату, ані впевненої гри Ліверпуль на чужому полі так і не зміг відшукати.\nПочинали обидві команди з обережної розвідки, можливо, навіть із перевагою гостей за володінням м’ячем та кількістю передач до чужого штрафного, але не більше того. Проте посеред першого тайму все раптово стало значно цікавіше, адже чергове закидання від Сенесі з власної половини до правого флангу штрафного не зміг перехопити ван Дейк, чим миттєво скористався Скотт, віддавши гольовий простріл на Еванілсона.\nА згодом один із найкращих центральних захисників ліги отримав ще один пас за спину, коли на 33 хвилині забивав Хіменес із передачі Гілла, після чого ван Дейк ще й партнера по центру оборони через травму Джо Гомеса втратив. Біда не ходить поодинці. Утім, нідерландець частково пом’якшив критику на власний бік, коли наприкінці першого тайму вдало зіграв на ближній стійці під час подачі кутового з лівого флангу від Собослаї та не дав цій грі піти в геть неправильному ключі для власної команди.\nУ другому таймі Борнмут не був уже настільки нахабним та здебільшого перебував у захисті власних воріт. Стримували, як могли, і навіть протримались тривалий час узагалі без гольових моментів із боку суперників. Однак на 80 хвилині Собослаї з розіграшу штрафного на лівому фланзі із Салахом пробив під дальню стійку на відновив рівновагу за рахунком на табло.\nКоманда Слота явно не мала наміру зупинятись на нічийному результаті, але й господарі не хотіли миритись із таким варіантом. У підсумку саме Борнмут на останніх хвилинах виглядав більш гостро, і не дивно, що на останній компенсованій хвилині дальній аут від Гілла таки зіграв свою роль у цій грі. Адлі скористався метушнею на правому куті воротарського та проштовхнув м’яч у сітку. Можливо, цього разу Слот не відвернеться від своєї долі.\nУ наступному турі Борнмут гостюватиме у Вулвергемптона, тоді як Ліверпуль прийматиме Ньюкасл.\n\nБорнмут — Ліверпуль 3:2\nГоли: Еванілсон, 27, Хіменес, 33, Адлі, 90+5 — ван Дейк, 45+1, Собослаї, 80\nБорнмут: Петрович — Сміт, Гілл, Сенесі, Трюффер — Скотт, Кук — Хіменес (Тот, 85), Крупі (Крісті, 67), Адлі — Еванілсон (Унал, 90+3).\nЛіверпуль: Аліссон — Фрімпонг (Екітіке, 59), Гомес (Ендо, 35), ван Дейк, Керкез (Робертсон, 46) — Гравенберх, Мак Аллістер (Джонс, 59) — Собослаї, Вірц — Салах, Гакпо (Нгумоа, 75).\n\nПопередження: Крупі — Гравенберх"
    },
    {
        "title": "Борнмут — Ліверпуль. Анонс і прогноз на матч АПЛ 24.01.2026",
        "image": "https://images.football.ua/i/news/630x373/572/572002.jpg",
        "text": "У рамках 23-го туру англійської Прем’єр-ліги Борнмут на власному полі прийматиме одного з грандів чемпіонату — Ліверпуль. Для обох команд цей поєдинок має принципове значення: господарі прагнуть стабільності та очок у боротьбі за спокійне завершення сезону, тоді як гості шукають довгоочікувану перемогу в АПЛ на старті 2026 року.\nСУБОТА, 24 СІЧНЯ, 19:30 ▪️ ВІТАЛІТІ СТЕДІУМ, БОРНМУТ ▪️ ГОЛОВНИЙ АРБІТР — МАЙКЛ СОЛСБЕРІ ▪️ ПРЯМА ТРАНСЛЯЦІЯ — SETANTA SPORTS\nКоманда Андоні Іраоли підходить до матчу на 15-й позиції турнірної таблиці, переживаючи непростий відрізок сезону. Лише одна перемога в останніх 14 матчах у всіх турнірах говорить сама за себе, а нічия з Брайтоном (1:1) у попередньому турі знову залишила відчуття втрачених можливостей. При цьому Борнмут демонструє характер — уже вісім матчів поспіль команда і забиває, і пропускає, що робить її ігри відкритими та непередбачуваними.\n\nОкремої уваги заслуговує атака \"вишень\" після відходу Антуана Семеньйо до Манчестер Сіті. Новим обличчям попереду став Елі Крупі, який забиває у двох останніх домашніх матчах і поступово бере на себе лідерську роль. Водночас кадрові проблеми серйозно обмежують варіанти для Іраоли: травмовані Маркус Таверньє, Тайлер Адамс, Джастін Клюйверт та ще низка гравців, що змушує Борнмут балансувати між сміливою філософією та необхідністю прагматизму.\nЛіверпуль приїжджає на південь Англії у статусі однієї з найбільш стабільних команд Європи за результатами в усіх турнірах. Команда Арне Слота не програє вже 13 матчів поспіль, а розгром Марселя (3:0) у Лізі чемпіонів лише підтвердив її клас і глибину складу. Втім, у Прем’єр-лізі \"червоні\" загрузли в серії нічиїх — чотири поспіль, і це не дозволяє відірватися від переслідувачів у боротьбі за місце в топ-4.\n\nПовернення Мохамеда Салаха після Кубка африканських націй додавало б раніше оптимізму вболівальникам гостей, але зараз форма зіркового єгиптянина продовжує залишатися під великими питанням, особливо враховуючи той факт, що Мо традиційно у другій частині сезону зазвичай переживає спад. Утім, яскрава гра Домініка Собослаї та загальна атакувальна міць Ліверпуля, попри певні втрати, робить чинних чемпіонів фаворитами зустрічі. Історія очних матчів також на боці гостей: 12 перемог у 13 матчах АПЛ проти Борнмута та 4:2 у першому турі сезону.\nЗа версією букмекерів, сьогодні більше шансів на успіх мають підопічні Арне Слота. Так, на перемогу Ліверпуля в основний час пропонується коефіцієнт 1.92, тоді як потенційний успіх Борнмута оцінюється показником 3.75. Ймовірність нічийного результату представлена ​​коефіцієнтом 3.80. \nБОРНМУТ : Петрович — Сміт, Гілл, Сенесі, Трюффер — Скотт, Кук — Хіменес, Крупі, Адлі — Еванілсон\nЛІВЕРПУЛЬ : Аліссон — Фрімпонг, Конате, ван Дейк, Керкез — Гравенберх, Джонс — Салах, Собослаї, Вірц — Екітіке"
    },
    {
        "title": "Манчестер Сіті — Вулвергемптон. Анонс і прогноз на матч АПЛ 24.01.2026",
        "image": "https://images.football.ua/i/news/630x373/571/571994.jpg",
        "text": "У межах 23-го туру англійської Прем’єр-ліги Манчестер Сіті прийматиме Вулвергемптон на Етіхад Стедіум — матч, у якому обидві команди гостро потребують очок, але з абсолютно різних причин. Господарі намагаються зупинити спад і не відпустити Арсенал у чемпіонських перегонах, тоді як гості з Вулвергемптона шукають шансів на порятунок у надскладному сезоні.\nСУБОТА, 24 СІЧНЯ, 17:00 ▪️ ЕТІХАД СТЕДІУМ, МАНЧЕСТЕР ▪️ ГОЛОВНИЙ АРБІТР — ФАРАЇ ГАЛЛАМ ▪️ ПРЯМА ТРАНСЛЯЦІЯ — SETANTA SPORTS\nКоманда Пепа Гвардіоли ще наприкінці 2025 року виглядала майже бездоганно, оформивши серію з восьми перемог у всіх турнірах, однак початок нового року став для \"містян\" справжнім випробуванням. Лише дві перемоги у семи матчах, болісні поразки від Манчестер Юнайтед у чемпіонаті та від Буде/Глімт у Лізі чемпіонів оголили проблеми як у захисті, так і в реалізації моментів.\n\nПопри кадрові втрати та не найкращу форму лідерів, Манчестер Сіті залишається грізною силою, особливо на власному полі. Статистика протистоянь із Вулвергемптоном очевидно говорить на користь господарів: десять перемог в одинадцяти останніх матчах Прем’єр-ліги та 32 забиті м’ячі. Додаткову інтригу створює очікуваний дебют Марка Геї в центрі оборони та повернення до складу Бернарду Сілви після дискваліфікації.\nЩе нещодавно Вулвергемптон виглядав майже приреченим, але початок 2026 року приніс команді Роберта Едвардса надію. Безпрограшна серія з чотирьох матчів у чемпіонаті, нічия з Манчестер Юнайтед і впевнена перемога над Вест Гемом дозволили \"вовкам\" трохи оживити боротьбу, хоча турнірне становище все ще залишається критичним.\n\nГоловною проблемою гостей залишається атака — лише 16 голів за сезон, найгірший показник ліги. Водночас позитивні сигнали дає молодий Матеус Мане, який став найрезультативнішим гравцем команди за останній місяць, а також стабільна гра Жуана Гомеса й Андре в центрі поля. Вулвергемптон уже довів, що може нав’язувати боротьбу фаворитам, але виїзд на Етіхад — одне з найскладніших випробувань у календарі для будь-якої команди, не кажучи вже про головного аутсайдера сезону.\nЗа версією букмекерів, сьогодні більше шансів на успіх мають підопічні Пепа Гвардіоли. Так, на перемогу Манчестер Сіті в основний час пропонується коефіцієнт 1.22, тоді як потенційний успіх Вулвергемптона оцінюється показником 12.0. Ймовірність нічийного результату представлена ​​коефіцієнтом 6.66. \nМАНЧЕСТЕР СІТІ : Доннарумма — Нунеш, Хусанов, Геї, О’Райлі — Ніко, Бернарду — Семеньйо, Фоден, Доку — Голанд\nВУЛВЕРГЕМПТОН : Са — Москера, С. Буено, Крейчі — Чачуa, Андре, Мане, Ж. Гомес, Г. Буено — Хван, Странд Ларсен"
    },
    {
        "title": "Манчестер Юнайтед зробив ключовий крок у проєкті реконструкції Олд Траффорд",
        "image": "https://images.football.ua/i/news/630x373/572/572078.jpg",
        "text": "Манчестер Юнайтед привітав офіційний запуск Old Trafford Regeneration Mayoral Development Corporation (OTR MDC) — структури, яка стане ключовим елементом у масштабному проєкті оновлення району Олд Траффорд та створення нового стадіону клубу. Про це повідомляє пресслужба \"червоних дияволів\".\nOTR MDC відповідатиме за трансформацію території площею 370 акрів навколо Олд Траффорд. Проєкт передбачає будівництво понад 15 тисяч нових житлових об’єктів, створення близько 90 тисяч робочих місць, розвиток громадських просторів та масштабні інфраструктурні покращення для вболівальників, мешканців і гостей міста.\nКлючовим елементом плану є підтримка амбіції Манчестер Юнайтед щодо зведення нового стадіону на 100 тисяч місць, який має встановити нові стандарти атмосфери та вболівальницького досвіду у світовому футболі. Очікується, що всі заплановані зміни додаватимуть понад 7 мільярдів фунтів стерлінгів на рік до економіки Великої Британії.\nОпераційна директорка Манчестер Юнайтед Коллетт Рош прокоментувала подію:\n\"Для нас честь представляти «Манчестер Юнайтед» на заснуванні Old Trafford Regeneration Mayoral Development Corporation. Наша мета — побудувати найкращий футбольний стадіон у світі, гідний наших вболівальників, нашої історії та нашого майбутнього. Ми хочемо створити найкращу атмосферу та досвід матчового дня у світовому футболі, одночасно гарантуючи, що стадіон стане каталізатором створення нового динамічного району для вболівальників, мешканців та відвідувачів.\nСьогодні — знакова віха для нашого клубу, для Траффорда та для Великого Манчестера. Ми висловлюємо подяку лордові Коу, мерові Енді Бернему, раді Траффорда, Асоціації Великого Манчестера (GMCA), а також усім нашим партнерам і представникам громади за лідерство та співпрацю, які допомогли нам досягти цієї важливої віхи\".\nГолова OTR MDC лорд Коу також наголосив на значущості старту проєкту:\n\"Сьогодні — визначальний момент, початок довгострокової роботи з перетворення району Олд Траффорд. Ми починаємо роботу — і попереду багато справ! Протягом наступних кількох місяців ми презентуємо наш загальний генеральний план і почнемо перетворювати це бачення на реальність\".\nЗапуск OTR MDC офіційно відкриває новий етап у довгостроковій стратегії Манчестер Юнайтед, яка має змінити не лише домашню арену клубу, а й увесь район Олд Траффорд."
    },
    {
        "title": "Арсенал — Манчестер Юнайтед. Анонс і прогноз на матч АПЛ 25.01.2026",
        "image": "https://images.football.ua/i/news/630x373/572/572030.jpg",
        "text": "Центральний матч 23-го туру АПЛ приймає Емірейтс Стедіум, де Арсенал та Манчестер Юнайтед зійдуться в одному з найпринциповіших протистоянь англійського футболу. Лідер чемпіонату проти команди, яка щойно гучно заявила про себе в дербі Манчестера — ця дуель обіцяє не лише статус, а й серйозний турнірний підтекст.\nНЕДІЛЯ, 25 СІЧНЯ, 18:30 ▪️ ЕМІРЕЙТС СТЕДІУМ, ЛОНДОН ▪️ ГОЛОВНИЙ АРБІТР — КРЕЙГ ПОУСОН ▪️ ПРЯМА ТРАНСЛЯЦІЯ — SETANTA SPORTS\nКоманда Мікеля Артети підходить до гри у статусі лідера Прем’єр-ліги, маючи семиочковий запас від найближчих переслідувачів. \"Каноніри\" досі не програвали вдома цього сезону й демонструють еталонну гру в обороні — лише п’ять пропущених м’ячів на Емірейтс і в середньому 0,64 гола за матч у чемпіонаті. Саме захисна стабільність нині є головною зброєю Арсеналу в боротьбі за титул.\n\nПопри окремі нічиї в АПЛ, лондонці перебувають у серії з 12 матчів без поразок у всіх турнірах, а серед тижня впевнено перемогли Інтер у Лізі чемпіонів, чим зберегли 100% переможного результату в основному раунді Ліги чемпіонів. Артета має простір для маневру в атаці — конкуренція між Віктором Йокересом та Габріелем Жезусом додає варіативності, а збалансована лінія півзахисту дозволяє Арсеналу однаково ефективно як контролювати м’яч, так і захищати мінімальну перевагу, якщо це потрібно.\nМанкуніанці їдуть до Північного Лондона з потужним емоційним зарядом після знищення за грою Манчестер Сіті з рахунком 2:0. Команда Майкла Карріка провела, мабуть, свій найпереконливіший матч за багато років проти принципового суперника, продемонструвавши ідеально відпрацьовану модель гри на контратаках, дисципліну без м’яча та холоднокровність у завершальній фазі.\n\nВодночас головне питання навколо Юнайтед — стабільність. Історія останніх сезонів рясніє \"фальстартами\", коли гучні перемоги над топами не отримували логічного продовження. Проте саме Арсенал виглядає ідеальним тестом: команда, яка не дозволяє зайвого простору, змушує суперника шукати нестандартні рішення та перевіряє, чи здатні \"червоні дияволи\" бути ефективним не лише в транзитних фазах. \nОчікується тактична дуель двох різних підходів: контроль і організована оборона \"канонірів\" проти швидких вертикальних атак манкуніанців. Господарі виглядають фаворитами завдяки домашній формі та стабільності, однак заряджені після дербі гості цілком здатні створити серйозні проблеми й перетворити матч на нервове протистояння до фінального свистка. За версією букмекерів, сьогодні більше шансів на успіх мають підопічні Мікеля Артети. Так, на перемогу Арсеналу в основний час пропонується коефіцієнт 1.58, тоді як потенційний успіх Манчестер Юнайтед оцінюється показником 5.66. Ймовірність нічийного результату представлена ​​коефіцієнтом 4.00. \nАРСЕНАЛ : Рая — Вайт, Саліба, Габріел, Тімбер — Едегор, Субіменді, Райс — Мадуеке, Йокерес, Мартінеллі\nМАНЧЕСТЕР ЮНАЙТЕД : Ламменс — Дало, Магвайр, Лісандро, Шоу — Угарте, Мейну — Амад, Фернандеш, Доргу — Мбемо"
    },
    {
        "title": "Вільярреал — Реал Мадрид. Анонс і прогноз на матч Ла Ліги 24.01.2026",
        "image": "https://images.football.ua/i/news/630x373/572/572064.jpg",
        "text": "Суботній вечір у Ла Лізі прикрасить протистояння на Естадіо де ла Кераміка, де третя команда чемпіонату, Вільярреал, прийматиме мадридський Реал. \nВільярреал — Реал Мадрид\nСубота, 24 січня, 22:00, стадіон Естадіо де ла Кераміка, Вільярреал\r\nПряма трансляція на медіасервісі MEGOGO. \n\nВільярреал проводить один зі своїх найкращих сезонів у Ла Лізі, посідаючи третє місце з грою в запасі. Перемога у цьому матчі дозволить \"жовтій субмарині\" впритул наблизитися до лідерів і серйозно заявити про амбіції на титул. Підопічні Марселіно демонструють неймовірну стабільність на власному полі, набравши 25 очок у десяти домашніх зустрічах. Проте європейська кампанія команди цьогоріч виявилася провальною — нещодавня поразка від Аякса (1:2) остаточно підтвердила виліт із Ліги чемпіонів. Тепер \"підводники\" можуть повністю сконцентруватися на внутрішній першості, де вони не програвали Реал Мадриду вдома з січня 2023 року.\nРеал Мадрид прибуває до Вільярреала після феєричної перемоги над Монако (6:1) у Лізі чемпіонів. Цей успіх допоміг команді Альваро Арбелоа забути про нещодавні невдачі в кубкових турнірах і зосередитися на гонитві за Барселоною. Наразі \"бланкос\" відстають від лідера лише на один пункт, тож кожна втрата очок може стати критичною. Особливу увагу привертають Кіліан Мбаппе та Вінісіус Жуніор, які перебувають у чудовій формі. Попри статус гостьового поєдинку, мадридці традиційно впевнено почуваються на виїзді, здобувши 21 очко у десяти гостьових матчах сезону. Перемога дозволить Реалу очолити таблицю принаймні до недільного матчу конкурентів.\nКадрова ситуація залишається головним болем для Арбелоа: через травми та дискваліфікації вибула майже вся основна лінія захисту (Мілітао, Рюдігер, Александер-Арнольд) та опорник Чуамені. Це змушує тренерський штаб імпровізувати, використовуючи Вальверде на правому фланзі оборони.\nУ Вільярреала також є вагомі втрати — через дискваліфікації матч пропустять лідер півзахисту Комесанья та захисник Моуріньйо. Очікується відкрита гра з великою кількістю моментів, адже обидва колективи сповідують атакувальний футбол. \"Жовта субмарина\" спробує скористатися кадровим дефіцитом у захисті гостей, тоді як мадридці покладатимуться на індивідуальну майстерність своїх зірок у передній лінії. \n\nЗа версією betking на перемогу Реал Мадрид можна поставити з коефіцієнтом 2.12, тоді як потенційний успіх Вільярреала оцінюється показником 3.33. Імовірність нічийного результату представлена ​​коефіцієнтом 4.00.\nВільярреал: Жуніор — Наварро, Вейга, Фойт, Педраса — Бьюкенен, Парехо, Гує, Молейро — Перес, Мікаутадзе.\nРеал Мадрид: Куртуа — Вальверде, Гюйсен, Асенсіо, Каррерас — Гюлер, Камавінга, Беллінгем — Родріго, Мбаппе, Вінісіус.\nНе зіграють: Комесанья, Моуріньйо, Камбвала, Коста, Кабанес (Вільярреал) — Чуамені, Александер-Арнольд, Мілітао, Менді, Рюдігер (Реал Мадрид).\nПід питанням: немає (Вільярреал) — Родріго (Реал Мадрид).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Ла Ліга-2025/26, 21 тур. Анонси поєдинків і головні інтриги",
        "image": "https://images.football.ua/i/news/630x373/572/572023.jpg",
        "text": "Відсьогодні й до вівторка, 27 січня, мають відбутися всі десять матчів 21-го туру іспанської Ла Ліги-2025/26. Відкриють його на Естадіо Сьютат де Валенсія, де місцевий Леванте прийматиме Ельче.\nСлідкуйте за поєдинками чемпіонату Іспанії на Football.ua.\n21 тур. 23.01.2026\n21 тур. 24.01.2026\n21 тур. 25.01.2026\n21 тур. 26.01.2026\n[*] — положення в турнірній таблиці\nП'ятниця, 23 січня, 22:00. Естадіо Сьютат де Валенсія, Валенсія. Перше коло — 0:2\nПісля очікуваної поразки від Реала в Мадриді (0:2) Леванте прагне вперше в поточній кампанії Ла Ліги перемогти вдома, раніше здійснивши вісім невдалих спроб (3Н, 5П). Заряджає позитивом уболівальників клубу з Валенсії і той факт, що Ельче його на виїзді не перемагав аж із травня 1982 року. Відповідна безпрограшна серія Леванте налічує 18 матчів (9В, 9Н) і підопічні Луїша Каштру спробують не зруйнувати її.\nОфіційним беттінг-партнером Ла Ліги в України є букмекерська компанія betking.\nКоманда Едера Сарабії у свою чергу після повернення до \"еліти\" досі не перемагала в чемпіонаті на виїзді (4Н, 5П). Туром раніше Ельче втратив домашню звитягу над Севільєю (2:2), яку Леванте нещодавно розгромив у виїзній для себе дуелі (3:0). Як і суперник із Валенсії, Ельче протягом останніх п'яти турів набрав тільки п'ять очок і сьогодні ризикує не досягнути значного покращення свого турнірного становища.\nСубота, 24 січня, 15:00. Естадіо де Вальєкас, Пуенте де Вальєкас (Мадрид). Перше коло — 0:2\nРайо Вальєкано минулої неділі зазнав розгрому у Віго (0:3), вперше за майже рік двічі поспіль  поступившись \"сухо\" (всі турніри). У сезоні-2025/26 колектив Іньїго Переса вдома залишився ні з чим тільки раз і в суботу він сподіватиметься вкотре уникнути невдачі. Клуб цілком справедливо претендуватиме на продовження серії із трьох домашніх звитяг над памплонцями.\n\nОсасуна минулої суботи вдома драматично вирвала важливу перемогу над Реалом Ов'єдо (3:2), обійшовши свого майбутнього суперника в турнірній таблиці Ла Ліги. У той же час помітна відсутність виїзних успіхів у чемпіонаті змушує сумніватися в спроможності підопічних Алессіо Ліші набрати бодай один заліковий бал у суботньому протистоянні.\nСубота, 24 січня, 17:15. Камп де Месталья, Валенсія. Перше коло — 2:2\nВаленсія за рахунок непростої перемоги над Хетафе на виїзді (1:0) вирвалася із зони вильоту й нині 18-й Алавес команда Карлоса Корберана переважає на один заліковий бал. Націлившись на перші з жовтня 2013 року три поспіль \"сухі\" звитяги, клуб з однойменного міста спробує перервати свою безвиграшну серію із семи матчів проти Еспаньйола, останні шість з яких завершилися внічию.\n\nКлуб із Барселони до протистояння підходить на тлі здобуття тільки одного очка в минулих трьох турах чемпіонату. Тижнем раніше Еспаньйол удома поступився Жироні (0:2), тоді як двоє інших претендентів на п'яту сходинку скоротили своє відставання від колективу Маноло Гонсалеса до двох залікових балів. Ще одна осічка вже в дуелі з Валенсією навряд чи когось зараз здивує.\nСубота, 24 січня, 19:30. Рамон Санчес Пісхуан, Севілья. Перше коло — 2:3\nСевілья в понеділок ледь не зазнала п'ятої поспіль поразки, але все ж зуміла вирвати виїзну нічию з Ельче (2:2). Жахлива форма підопічних Матіаса Алмейди викликає значні сумніви в спроможності клубу з однойменного міста вперше з квітня 2023 року обіграти Атлетік Більбао після серії з п'яти невдалих спроб (1Н, 4П).\n\nОкрилений своїм успіхом у Лізі чемпіонів (виїзна перемога над Аталантою, 3:2) Атлетік намагатиметься не дозволити Севільї зрівнятися з ним за очками. Як і його суперник, клуб із Більбао в останніх чотирьох турах набрав тільки один заліковий бал. Минулої суботи команда Ернесто Вальверде поступилася на виїзді Мальорці (2:3) і тепер ризикує вперше за три роки не виграти в п'яти поспіль матчах Ла Ліги.\nСубота, 24 січня, 22:00. Естадіо де ла Кераміка, Вільярреал. Перше коло — 1:3\nПовний анонс цього протистояння читайте на нашому сайті вранці 24.01.2026.\nНеділя, 25 січня, 15:00. Ер-Ріяд Ейр Метрополітано, Мадрид. Перше коло — 1:1\nПовний анонс цього протистояння читайте на нашому сайті вранці 25.01.2026.\n\nНеділя, 25 січня, 17:15. Spotify Камп Ноу, Барселона. Перше коло — 3:1\nПовний анонс цього протистояння читайте на нашому сайті вранці 25.01.2026.\nНеділя, 25 січня, 19:30. Аноета, Сан-Себастьян. Перше коло — 1:1\nРеал Сосьєдад туром раніше шокував Барселону на Аноеті (2:1), продовживши свою безпрограшну серію до шести матчів, останні чотири з яких провів під керівництвом нового керманича Пеллегріно Матараццо. Клуб із Сан-Себастьяна сподівається повернутися до боротьби за єврокубки, але для цього має впоратися з упевненим у виїзних поєдинках Ла Ліги-2025/26 суперником.\n\nСельта серед тижня вдома впоралася з Ліллем (2:1), гарантувавши свою участь у плей-оф Ліги Європи. Тепер підопічні Клаудіо Хіральдеса прагнуть уникнути першої з кінця листопада поразки в Ла Лізі. Клуб із Віго за цей період набрав 16 із 18-ти можливих очок, пропустивши тільки один гол. Тим не менш, єврокубкова втома може завадити йому ще більше покращити своє турнірне становище.\nНеділя, 25 січня, 22:00. Мендісорроса, Віторія-Гастейс. Перше коло — 0:1\nМинулої неділі Атлетіко в Мадриді завдав Алавесу поразки (0:1), через яку команда Едуардо Коудета не зуміла вирватися із зони вильоту. Не маючи перемог у Ла Лізі над наступним своїм суперником із грудня 2016 року (4Н, 3П), баскський клуб розраховуватиме хіба що на нічийний результат, якого теоретично може вистачити для того, щоб відібрати у Валенсії 17-ту сходинку. \n\n\nРеал Бетіс після звитяги над Вільярреалом (2:0) вдома минулої суботи, серед тижня гостював у ПАОКа в Лізі Європи й поступився йому з ідентичним рахунком, до плей-оф кваліфікувавшись ще в 2025 році. Колектив Мануеля Пеллегріні має тільки дві виїзні перемоги в десяти матчах поточної кампанії Ла Ліги й сподіватиметься за підсумками туру не залишити топ-6 чемпіонату.\nПонеділок, 26 січня, 22:00. Естадіо Муніципаль де Монтіліві, Жирона. Перше коло — 1:2\nЖирона туром раніше здобула третю поспіль звитягу в чемпіонаті, обігравши на виїзді Еспаньйол (2:0). В останніх п'яти поєдинках турніру тільки Сельта (13) набрала більше очок, аніж колектив Мічела (12). Тепер клуб з однойменного міста намагатиметься ще більше відірватися від зони вильоту, претендуючи на першу для себе з листопада 2023 року серію з чотирьох перемог.\n\nСтраждання Хетафе продовжилися домашньою поразкою від Валенсії (0:1) минулої неділі. Підопічні Хосе Бордаласа жодного разу не перемогли в останніх шести своїх матчах Ла Ліги (1Н, 5П) і в такій формі вважатимуться андердогами протистояння, що закриє черговий тур іспанського чемпіонату. Нічия була б прийнятним результатом, але навіть її клуб навряд чи досягне.\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Аль-Ахлі готує для Вінісіуса контракт на один мільярд євро",
        "image": "https://images.football.ua/i/news/630x373/572/572025.jpg",
        "text": "Саудівський Аль-Ахлі вийшов із надзвичайно амбітною пропозицією до вінгера Реала Вінісіуса Жуніора.\nЗа інформацією журналіста Бена Джейкобса, клуб готовий запропонувати бразильцеві контракт загальною вартістю близько одного мільярда євро та вже перебуває з ним у перемовинах.\nПовідомляється, що саме Вінісіус є головною трансферною ціллю Аль-Ахлі влітку. У клубі налаштовані рішуче й готові зробити все можливе, аби переконати 25-річного футболіста змінити Європу на Саудівську Аравію.\nВодночас сам гравець раніше неодноразово заявляв про бажання залишитися в Мадриді та продовжити співпрацю з Реалом, однак фінансовий масштаб пропозиції може вплинути на ситуацію.\nВінісіус приєднався до Реала у 2018 році, перейшовши з Фламенго за 45 мільйонів євро. У поточному сезоні бразилець зіграв 30 матчів, забив сім м’ячів і віддав 11 результативних передач.\nЙого контракт із мадридським клубом діє до літа 2027 року, а ринкова вартість, за оцінкою Transfermarkt, становить 150 мільйонів євро."
    },
    {
        "title": "Барселона оголосила терміни відновлення Педрі",
        "image": "https://images.football.ua/i/news/630x373/571/571989.jpg",
        "text": "Барселона у середу здобула виїзну перемогу над Славією з рахунком 4:2, проте поєдинок затьмарився пошкодженням Педрі. 23-річний півзахисник був змушений залишити поле у другому таймі.\nНа офіційному сайті \"синьо-гранатових\" з'явилися результати медичного обстеження гравця. У хавбека діагностували травму правого біцепса стегна. За прогнозами лікарів, термін відновлення Педрі становитиме близько одного місяця. Таким чином, футболіст зможе повернутися до гри ближче до весни.\nНаразі Барселона очолює турнірну таблицю іспанської Ла Ліги. Наступний поєдинок команда проведе 25 січня проти Реал Ов'єдо. \nРаніше повідомлялося, що Барселона встановила історичний антирекорд у Лізі чемпіонів."
    },
    {
        "title": "Реал повідомив про стан травмованих: Александер-Арнольд та Мілітао все ще поза грою",
        "image": "https://images.football.ua/i/news/630x373/571/571987.jpg",
        "text": "Реал на своєму офіційному сайті опублікував звіт про стан футболістів, які мають проблеми зі здоров'ям. Захисник Рауль Асенсіо та нападник Родріго у четвер уже провели частину тренування в загальній групі. Очікується, що найближчим часом вони зможуть повноцінно повернутися до складу.\nВодночас низка ключових гравців оборони все ще відновлюється за індивідуальними програмами. Зокрема, Едер Мілітао, Ферлан Менді та Трент Александер-Арнольд продовжують реабілітацію, а Антоніо Рюдігер займався окремо в приміщенні.\nНагадаємо, \"вершкові\" наразі посідають друге місце в Ла Лізі, відстаючи від Барселони лише на одне очко.\nУ суботу, 24 січня, мадридці зіграють на виїзді проти Вільярреала. Зустріч розпочнеться о 22:00."
    },
    {
        "title": "У Жироні стане на одного українця більше",
        "image": "https://images.football.ua/i/news/630x373/571/571965.jpg",
        "text": "Каталонська Жирона наприкінці минулого року виявляла інтерес до українського нападника Олександра Пищура-молодшого, сина відомого колишнього нападника, який виступав, зокрема, за Волинь, Оболонь та луганську Зорю.\n20-річний юнак тим часом грає в Угорщини за клуб Дьор, до якого долучився влітку минулого року за 150 тис. євро на користь Дірмоута та в поточному сезоні відзначився чотирма голами та одним асистом за 20 матчів.\nЗрештою, відомий інсайдер Фабріціо Романо повідомляє, що угоду поміж клубами закрито на суму близько 1 млн євро й найближчим часом гравець прибуде на підписання контракту."
    },
    {
        "title": "Ванат номінований на звання найкращого гравця місяця Ла Ліги",
        "image": "https://images.football.ua/i/news/630x373/571/571922.jpg",
        "text": "Пресслужба Ла Ліги оголосила список кандидатів на звання найкращого гравця чемпіонату Іспанії за січень. Серед номінантів — український нападник Жирони Владислав Ванат.\nОкрім Ваната, на нагороду претендують Александр Серлот з Атлетіко Мадрид, Гонсалу Гедеш із Реал Сосьєдад, Ведат Мурікі з Мальорки та Маркос Алонсо із Сельти.\n👀 ¡Estos son los nominados al 𝐉𝐔𝐆𝐀𝐃𝐎𝐑 𝐃𝐄𝐋 𝐌𝐄𝐒 de enero en #LALIGAEASPORTS!\n\r\n🌟 @MuriqiVedat\r\n🌟 Vanat\r\n🌟 Gonçalo Guedes\r\n🌟 Marcos Alonso\r\n🌟 Sørloth#LALIGAPOTM | @easportsfces#PREMIOSLALIGA\nЦього разу жодного з представників Барселони або мадридського Реала у списку номінантів немає.\nПОРІВНЯЛЬНА СТАТИСТИКА;\n\nУ січні Ванат відзначився чотирма голами у трьох матчах Ла Ліги. Загалом у поточному сезоні форвард провів 19 поєдинків за Жирону, забив 8 м’ячів і віддав одну результативну передачу.\nПроголосувати за найкращого гравця січня 2026 року в Ла Лізі можна за цим посиланням."
    },
    {
        "title": "Барселона — Реал Ов'єдо. Анонс і прогноз на матч Ла Ліги 25.01.2026",
        "image": "https://images.football.ua/i/news/630x373/572/572065.jpg",
        "text": "Лідер іспанської Ла Ліги Барселона прийматиме на власному полі головного аутсайдера сезону — Реал Ов'єдо, прагнучи реабілітуватися за нещодавню осічку в чемпіонаті. \nБарселона — Реал Ов'єдо\nНеділя, 25 січня, 17:15, стадіон Камп Ноу, Барселона\r\nПряма трансляція на медіасервісі MEGOGO. \n\nМинулий тур став для підопічних Гансі Фліка невдалим — несподівана поразка від Реал Сосьєдад (1:2) перервала серію перемог команди. Проте \"синьо-гранатові\" швидко повернули впевненість, здолавши празьку Славію (4:2) у Лізі чемпіонів посеред тижня. Попри вражаючу результативність, оборона каталонців залишається вразливою: команда пропустила вже 22 м'ячі в Ла Лізі, що є одним із найгірших показників серед топ-5 клубів. Позитивною новиною для фанів є повернення Ламіна Ямаля, який пропустив єврокубкову гру через дискваліфікацію і готовий знову розхитувати захист суперника.\nДля Реал Ов'єдо повернення до еліти після тривалої перерви виявилося надто складним випробуванням. \"Сині\" замикають турнірну таблицю, маючи у своєму активі лише дві перемоги за 20 турів. Головна біда команди — катастрофічна ситуація з результативністю: лише 11 забитих м'ячів у сезоні. Новий наставник Гільєрмо Альмада ще не перемагав на чолі астурійців, проте зумів стабілізувати гру, звівши три з чотирьох останніх матчів до нічиєї. Попри статус абсолютного аутсайдера, Ов'єдо сподівається на бойовий дух свого лідера атаки Федеріко Віньяса, який забив два голи у двох останніх зустрічах, та на повернення в стрій захисника Давіда Карму.\nОчевидно, що Барселона домінуватиме протягом усієї гри, намагаючись зняти питання про переможця якнайшвидше. Кадрові втрати Педрі та Феррана Торреса змусять Фліка знову довіритися Еріку Гарсії в центрі поля.\nДля Ов'єдо гра на Камп Ноу буде справжнім випробуванням на витривалість, де головним завданням стане стримування атакувального тріо Ямаль — Рафінья — Левандовські. Хоча статистика останнього візиту \"синіх\" до Барселони у 2001 році зафіксувала їхню перемогу 1:0, сьогоднішній розклад сил робить будь-який результат, крім впевненої вікторії господарів, величезною сенсацією. \n\nЗа версією betking на перемогу Барселона можна поставити з коефіцієнтом 1.10, тоді як потенційний успіх Реал Ов'єдо оцінюється показником 20.00. Імовірність нічийного результату представлена ​​коефіцієнтом 11.00.\nБарселона: Ж. Гарсія — Кунде, Кубарсі, Г. Мартін, Бальде — Е. Гарсія, де Йонг — Ямаль, Фермін, Рафінья — Левандовські.\nРеал Ов'єдо: Ескандель — Відаль, Карму, Костас, Альхассане — Коломбатто, Сібо — Хассан, Рейна, Чайра — Віньяс.\nНе зіграють: Гаві, Крістенсен, Педрі, Торрес (Барселона) — немає (Реал Ов'єдо).\nПід питанням: ... (Барселона) — Еджарія, Байї (Реал Ов'єдо). \n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послув у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Ювентус — Наполі. Анонс і прогноз на матч Серії А 25.01.2026",
        "image": "https://images.football.ua/i/news/630x373/572/572115.jpg",
        "text": "ЮВЕНТУС — НАПОЛІ\nНЕДІЛЯ, 25 СІЧНЯ, 19:00 ▪️ АЛЬЯНЦ СТЕДІУМ, ТУРИН ▪️ ГОЛОВНИЙ АРБІТР — МАУРІЦІО МАРІАНІ ▪️ ПРЯМА ТРАНСЛЯЦІЯ — MEGOGO\nЗ того часу, як Лучано Спаллетті очолив Ювентус, його підопічні допустили всього дві поразки, хоча остання, безумовно, позначиться на їхній надії боротися за чемпіонський титул Серії А.\nПісля шестиматчевої безпрограшної серії \"стара синьйора\" якимось чином програла в Кальярі у минулому турі, незважаючи на повне домінування як у володінні м'ячем, так і за кількістю ударів по воротах. Перебуваючи всього за три очки від зони Ліги чемпіонів, їхнє головне завдання — забезпечити собі повернення до цього турніру на наступний сезон. Поки вся боротьба попереду, а в середу Ювентус повернувся у форму, здобувши перемогу в ЛЧ над Бенфікою, забезпечивши собі місце у плей-оф перед заключним туром.\n\nЗараз туринський клуб намагатиметься продовжити свою довгу безпрограшну серію на домашньому полі – вони не програвали в гостях із березня минулого року. Ювентус — одна з двох команд, як і Наполі, яка ще не програла жодного домашнього матчу в Серії А. Ювентус виграв десять із останніх 14 матчів, але минулого місяця поступився у Неаполі.\nЗ урахуванням поразки на стадіоні Марадона Ювентус виграв лише одну з останніх дев'яти зустрічей проти Наполі в чемпіонаті. Незважаючи на непогані результати у матчах проти Ювентуса на неаполітанській землі, Наполі здобув лише дві перемоги у 14 виїзних матчах на Альянц Арені, зазнавши десяти поразок.\n\nХоча нинішня команда Антоніо Конте минулого місяця і виграла Суперкубок Італії, з того часу форма \"неаполітанців\" у вищому дивізіоні погіршилася: три нічиї поспіль передували поразці від Сассуоло на минулому тижні. Тим не менш, Наполі йде на третьому місці, відстаючи від Мілана на три очки і від Інтера на дев'ять балів. При цьому \"неаполітанці\" не програють у дев'яти матчах поспіль у всіх турнірах.\nПроте нічия в середині тижня з Копенгагеном завдала величезного удару по їхнім і без того тендітним сподіванням на плей-оф ЛЧ, змусивши Конте задуматися про чергову невдачу в єврокубках.\nЩодо кадрових проблем, то Наполі, як і раніше, не може розраховувати на Аркадіуша Міліка, Давіда Нереса, Аміра Ррахмані, Кевіна де Брюйне, Біллі Гілмора, Франка Ангісси та Алекса Мерета, а Ювентус обходиться без Данієле Ругані та Душана Влаховича.\nОРІЄНТОВНІ СКЛАДИ КОМАНД\nЮвентус: Ді Грегоріо — Калулу, Келлі, Бремер — Камб'язо, Тюрам, Локателлі, Маккенні — Міретті, Їлдиз — Девід.\nНаполі: Мілінкович-Савич — Беукема, Буонджорно, Жезус — Ді Лоренцо, Лоботка, Мактоміней, Спінаццола — Вергара, Ельмас — Гойлунн.\nНе зіграють: Мілік, Нерес, Ррахмані, де Брюйне, Гілмор, Ангісса, Мерет — Ругані, Влахович.\nОЧНІ ЗУСТРІЧІ\n\nПОТОЧНА ФОРМА"
    },
    {
        "title": "Інтер влаштував гольову феєрію з Пізою, здійснивши камбек після двох пропущених на Джузеппе Меацца",
        "image": "https://images.football.ua/i/news/630x373/572/572084.jpg",
        "text": "Інтер здобув яскраву домашню перемогу над Пізою у матчі 22-го туру італійської Серії А. Поєдинок на стадіоні Джузеппе Меацца завершився з рахунком 6:2, а вболівальники стали свідками однієї з найрезультативніших ігор сезону.\nГості несподівано шокували фаворита вже на старті зустрічі. На 11-й хвилині Морео скористався грубою помилкою оборони Інтера та дальнім ударом відкрив рахунок, а на 23-й хвилині він же подвоїв перевагу Пізи, замкнувши подачу з кутового ударом головою.\nПісля цього Інтер поступово перехопив ініціативу та ще до перерви повністю перевернув хід гри. На 39-й хвилині Пйотр Зелінські реалізував пенальті, за дві хвилини Лаутаро Мартінес зрівняв рахунок ударом головою, а вже у компенсований час першого тайму Піо Еспозіто вивів міланців уперед — 3:2.\nУ другій половині зустрічі господарі довели свою перевагу до розгромної. На 82-й хвилині Федеріко Дімарко ефектно завершив контратаку ударом з льоту (на його рахунку ще два асисти після виходу на заміну), ще за кілька хвилин Анж-Йоан Бонні реалізував вихід віч-на-віч, а крапку в матчі на 90+3-й хвилині поставив Генріх Мхітарян, точно зігравши на дальній стійці після подачі з кутового."
    },
    {
        "title": "Ювентус поставив Бенфіку з Трубіним та Судаковим на межу виживання в Лізі чемпіонів",
        "image": "https://images.football.ua/i/news/630x373/571/571939.jpg",
        "text": "Відомий португальський фахівець Жозе Моурінью з першої спроби на чолі турецького Фенербахче в цьому сезоні не зміг потрапити до основного раунду Ліги чемпіонів УЄФА, але отримав другий шанс завдяки добре знайомій йому особисто лісабонській Бенфіці. Однак виступи \"орлів\" за попередніх шість зустрічей також мало кого вразили, тож до гостьового матчу проти туринського Ювентуса вони підходили в ситуації, коли наявним був шлях лише вперед. Або ж можна було облишити сподівання на вихід до плей-оф, знаючи суперника в останньому турі.\nНа туринців у цьому плані тиск був значно меншим, оскільки команда Лучано Спаллетті мала можливість не тільки заручитись підтримкою власних уболівальників, а й достатній запас залікових балів на її рахунку був присутній для того, щоб самотужки будувати собі шляхи до наступного етапу в двох заключних раундах.\nІ коли дві команди в настільки різному становищі зустрілись поміж собою на Альянц Стедіум, ми стали свідками дуже обережного, але все одно не позбавленого атакувальної складової футболу. Особливий акцент при цьому робився в першому таймі на удари з середньої та дальньої дистанцій, для чого в складах обох команд і були присутні Кенан Їлдиз та Георгій Судаков. Турецький нападник навантажував роботою Анатолія Трубіна, а український півзахисник відповідно змушував Ді Грегоріо реагувати на свої постріли. Але наближатись до воріт обидві сторони все ж таки не наважувались.\nТак тривало до початку другого тайму, де Бенфіка спробувала атакувати на перших хвилинах, але в підсумку наразилась на два випади суперників та заключний відтинок тривалістю в пів години проводила вже з двома пропущеними голами в пасиві. Увагу варто було звернути на Джонатана Девіда на вістрі атаки \"орлів\", який, можливо, сам і не забивав, але спершу вдало корпусом виборов м’яч для Тюрама, а згодом у стінку в центрі штрафного асистував Маккенні.\nПісля здобуття переваги за рахунком на табло команда Лучано Спаллетті так само прогнозовано відійшла на захист власних воріт і намагалась утримати переможний рахунок. Бенфіка натомість почала інтенсивно атакувати й завантажувати м’яч до чужого штрафного. Але найкращий момент для \"орлів\", окрім удару головою від Еурснеса в ліву стійку, за другий тайм створили все ж таки самі суперники — Бремер на 80 хвилині підбив ногу Баррейру в центрі власного штрафного, Павлідіс отримав нагоду пробити з пенальті, але просто не влучив у ворота. І раз так, то й про напружені останні хвилини довелось забути.\nУ заключному турі туринський Ювентус гостюватиме у французького Монако, тоді як лісабонська Бенфіка прийматиме мадридський Реал.\nЮвентус — Бенфіка 2:0\nГоли: Тюрам, 55, Маккенні, 64\n\nЮвентус: Ді Грегоріо — Калулу, Бремер, Келлі, Камб’язо (Кабаль, 70) — Локателлі (Копмейнерс, 87), К. Тюрам — Маккенні, Міретті (Консейсан, 46), Їлдиз — Девід (Опенда, 70).\nБенфіка: Трубін — Дедич, Араужу, Отаменді, Даль — Баррейру, Еурснес — Престіанні (Регу, 77), Судаков (Барренечеа, 69), Шельдеруп (Іванович, 69) — Павлідіс.\n\nПопередження: Локателлі, Келлі"
    },
    {
        "title": "Бейлі залишив Рому та повернувся в Астон Віллу",
        "image": "https://images.football.ua/i/news/630x373/571/571906.jpg",
        "text": "Рома та Астон Вілла досягли спільної згоди щодо завершення орендної угоди Леона Бейлі. 28-річний футболіст, який приєднався до \"вовків\" влітку 2025 року, негайно повертається до розташування англійського клубу.\nПеріод виступів ямайця в Італії виявився коротким і затьмареним травмами. Вже на першому тренуванні в Римі Бейлі зазнав ушкодження стегна, що змусило його пропустити значну частину матчів. Загалом вінгер встиг провести за італійську команду лише 11 офіційних поєдинків, у яких відзначився двома результативними передачами, так і не забивши жодного гола в Серії А.\nНагадаємо, що Рома орендувала гравця за 3 мільйони євро з правом подальшого викупу за 22 мільйони, проте вирішила не активувати цю опцію через незадовільні показники гравця. Чинний контракт Бейлі з Астон Віллою розрахований до середини 2027 року. Очікується, що найближчим часом бірмінгемці визначать майбутнє футболіста — він може залишитися в команді Унаї Емері або відправитися в нову оренду. \nРаніше повідомлялося, що Довбик переніс операцію через травму стегна."
    },
    {
        "title": "Комо знищив Лаціо на Стадіо Олімпіко",
        "image": "https://images.football.ua/i/news/630x373/571/571824.jpg",
        "text": "У матчі 21-го туру італійської Серії А Комо несподівано легко впорався з Лаціо на римському Стадіо Олімпіко, здобувши переконливу перемогу з рахунком 3:0. Гості забили швидкий м’яч, повністю контролювали хід поєдинку та не залишили шансів команді Мауріціо Саррі.\nКомо відкрив рахунок уже на 2-й хвилині зустрічі. Мартін Батуріна отримав м’яч на підступах до штрафного майданчика і точним обвідним ударом влучив у дальній кут воріт Івана Проведеля. Швидко пропущений гол вибив Лаціо з ритму, а впевнені дії гостей лише посилили тиск на господарів.\nУ середині першого тайму перевага Комо стала ще відчутнішою. На 24-й хвилині Ніко Пас першим зорієнтувався на добиванні після сейву Проведеля та подвоїв рахунок. Невдовзі аргентинець мав шанс оформити дубль із пенальті, однак голкіпер Лаціо зумів парирувати удар і ненадовго залишив господарям надію.\nВтім, уже на початку другого тайму всі питання щодо переможця були зняті. На 49-й хвилині Пас завдав потужного дальнього удару в лівий кут і забив третій м’яч Комо, оформивши дубль. Після цього гості грамотно діяли за рахунком, не дозволяючи Лаціо організувати фінальний штурм.\nРимляни намагалися змінити хід гри за допомогою замін, а Густав Ісаксен навіть змусив Жана Бюте продемонструвати майстерність, однак загалом Комо виглядав значно організованішим і впевнено довів матч до перемоги."
    },
    {
        "title": "Рома визначилася з долею Довбика на зимове трансферне вікно",
        "image": "https://images.football.ua/i/news/630x373/571/571803.jpg",
        "text": "Артем Довбик не змінить клубну прописку цієї зими. Керівництво Роми ухвалило рішення не розглядати варіанти з трансфером українського форварда під час поточного трансферного вікна.\nЯк повідомляє Siamo Laroma, спочатку в римському клубі допускали можливість продажу 28-річного нападника, оскільки він не входить до основних планів головного тренера Джанп’єро Гасперіні. Втім, подальший розвиток ситуації змусив босів вовків переглянути свою позицію.\nСпортивний директор Роми Фредерік Массара вирішив призупинити будь-які переговори щодо майбутнього Довбика до завершення сезону/2025/26. Таким чином, клуб не контактуватиме з потенційними покупцями взимку й зосередиться на внутрішніх завданнях.\nОчікується, що остаточне рішення щодо подальшої кар’єри українця буде ухвалене вже в міжсезоння, коли Рома сформує нову стратегію на наступний футбольний рік."
    },
    {
        "title": "Нападника Мілана пограбували в готелі на 500 000 євро",
        "image": "https://images.football.ua/i/news/630x373/571/571718.jpg",
        "text": "Адаптація німецького форварда Нікласа Фюлькруга до життя в Італії проходить вкрай непросто. Нападник, який перебрався до Мілана на правах оренди з Вест Гема, став жертвою зухвалого пограбування.\nІнцидент стався в готелі поблизу виставкового центру Fiera Milano City, де тимчасово проживають гравці клубу, які ще не знайшли постійного житла. Зникнення цінностей футболіст виявив лише вранці 17 січня. За даними слідства, пограбування відбулося в період між середою та четвергом, коли Фюлькруг перебував у від'їзді разом із командою на матчі проти Комо.\nЗловмисники проникли до номера гравця та зуміли виламати сейф. Здобыччю крадіїв стали розкішні хронографи та ювелірні вироби. Загальна вартість викраденого оцінюється у приголомшливі 500 000 євро. На місце події одразу прибули поліцейські та криміналістична група головного управління поліції Мілана. Вчора вдень представник клубу, який супроводжував гравця, офіційно подав заяву про злочин. Розслідування триває...\nЦей інцидент став черговим ударом для німця, який і без того переживає складний період. Фюлькруг продовжує боротися з травмою пальця ноги, через що у найближчому матчі проти Лечче він зможе розраховувати лише на місце на лаві запасних.\nПопри негаразди, головний тренер Мілана Массіміліано Аллегрі публічно підтримав свого підопічного, відзначивши його бійцівський характер."
    },
    {
        "title": "Рома — Мілан. Анонс і прогноз на матч Серії А 25.01.2026",
        "image": "https://images.football.ua/i/news/630x373/572/572117.jpg",
        "text": "РОМА — МІЛАН\nНЕДІЛЯ, 25 СІЧНЯ, 21:45 ▪️ СТАДІО ОЛІМПІКО, РИМ ▪️ ГОЛОВНИЙ АРБІТР — АНДРЕА КОЛОМБО ▪️ ПРЯМА ТРАНСЛЯЦІЯ — MEGOGO\nПовернувшись у форму після непростого періоду на початку року, Рома виграла три останні матчі Серії А, не пропустивши жодного голу. Нещодавно \"вовки\" впевнено обіграли Торіно, який всього за кілька днів до цього вибив їх з Кубку Італії.\n\nКоманда Джан П'єро Гасперіні, як і раніше, відстає від Мілана всього на чотири очки і ще не повністю вибула з чемпіонських перегонів, але головною їхньою метою є повернення до Ліги чемпіонів, тобто як мінімум топ-4 у чемпіонаті.\nЗвичайно, вони ще мають шанс пробитися до головного турніру УЄФА іншим шляхом, вигравши Лігу Європи, в якій вони в четвер обіграли Штутгарт, знову залишивши свої ворота на замку. Напередодні заключного туру ЛЕ доля Роми в першій вісімці перебуває у їх руках. Таким чином, Рома виграла сім із останніх дев'яти домашніх матчів у всіх турнірах.\nХоча Рома та Мілан значно покращили свої показники порівняно з минулим сезоном на цьому етапі, \"джалороссі\" мають боротися з наслідками недавньої історії, програвши дев'ять із останніх 16 зустрічей у чемпіонаті проти \"россонері\", включаючи матч у листопаді.\nУ травні минулого року Мілан програв Ромі на Олімпіко, але з того часу цей гранд зазнав дуже мало поразок. Починаючи з другого туру цього сезону, команда Массіміліано Аллегрі не програвала у 20 матчах Серії А, і лише Баварія може похвалитися найкращою серією у п'яти провідних європейських лігах.\n\nПісля того, як в останньому виїзному матчі \"россонері\" відігралися і перемогли Комо, на минулому тижні вони на характері обіграли Лечче на Сан-Сіро. Таким чином, Мілан залишається у напруженій боротьбі за Скудетто.\nЄдині поразки Мілана з серпня припали на кубкові турніри: від Наполі у Суперкубку Італії та виліт із Кубку Італії від Лаціо під час їхнього останнього візиту до Риму. Коли вони повернуться на Олімпіко, перемога може практично виключити \"вовків\" з чемпіонських перегонів, одночасно посилюючи тиск на лідера чемпіонату — Інтер.\nОРІЄНТОВНІ СКЛАДИ КОМАНД\nРома: Свілар — Манчіні, Ндіка, Гіларді — Челік, Крістанте, Коне, Веслі — Суле, Дібала — Мален.\nМілан: Меньян — Томорі, Габбія, Павлович — Салемакерс, Фофана, Модрич, Рабьо, Бартезагі — Пулішич, Леау.\nНе зіграють: Довбик, Ермосо, Ель-Шаараві — Хіменес, Салемакерс (?).\nОЧНІ ЗУСТРІЧІ\n\nПОТОЧНА ФОРМА"
    },
    {
        "title": "ПСЖ проявляє інтерес до Енцо Фернандеса",
        "image": "https://images.football.ua/i/news/630x373/571/571508.jpg",
        "text": "Півзахисник Челсі Енцо Фернандес опинився в полі зору ПСЖ, повідомляє L'Equipe.\nПаризький клуб вніс його до списку потенційних трансферних цілей, хоча наразі зимовий перехід не планується.\nАргентинець почуває невпевненість у своєму майбутньому в лондонській команді після звільнення тренера Енцо Марески. Контракт Фернандеса з Челсі розрахований до 2032 року, а в поточному сезоні АПЛ він відзначився шістьма голами та однією результативною передачею у 20 матчах.\nРаніше інтерес до аргентинця приписували Реалу. Мадридці навіть надсилали скаутів дивитись за лідером Челсі."
    },
    {
        "title": "Стали відомі пари 1/8 фіналу Кубку Франції",
        "image": "https://images.football.ua/i/news/630x373/571/571450.jpg",
        "text": "Сьогодні, 14 січня, відбулося жеребкування 1/8 фіналу Кубку Франції-2025/26.\nРезультати жеребкування:\nТулуза – Ам’єн\r\nСтрасбур – Монако\r\nРеймс – Ле-Ман\r\nНіцца – Монпельє\r\nЛіон – Лаваль\r\nМарсель – Ренн\r\nЛор’ян – ФК Париж\r\nТруа – Ланс\nМатчі 1/8 фіналу турніру пройдуть 3 та 4 лютого.\nДодамо, що чинним володарем трофею є ПСЖ, який вже залишив турнір, поступившись Парижу на стадії 1/16 фіналу."
    },
    {
        "title": "Париж у столичному дербі сенсаційно вибив ПСЖ із Забарним з Кубка Франції",
        "image": "https://images.football.ua/i/news/630x373/571/571319.jpg",
        "text": "У матчі 1/16 фіналу Кубка Франції ФК Париж здобув несподівану перемогу над Парі Сен-Жермен у столичному дербі.\nЄдиний гол зустрічі на 74-й хвилині забив Жонатан Іконе після точного пасу Ілана Кеббала, що дозволило гостям вирвати перемогу на полі фаворита.\nПоєдинок на Парк де Пренс був насичений моментами, проте ПСЖ не вдалося реалізувати численні шанси. Український захисник ПСЖ Забарний провів увесь матч, однак його гра не допомогла уникнути поразки. Гості ж грамотно оборонялися і використовували кожну можливість для контратак.\nУ другому таймі господарі створили низку небезпечних моментів: удари Вітіньї, Барколя та Кварацхелії проходили впритул, але воротар ФК Париж Нкамбадіо кілька разів рятував свою команду. Незважаючи на шалену активність ПСЖ у фінальні хвилини, захист гостей тримав оборону до фінального свистка.\nТаким чином, ФК Париж сенсаційно пройшов до наступного раунду Кубка Франції, а ПСЖ, володар минулого розіграшу, залишає турнір значно раніше очікуваного.\nПСЖ — ФК Париж* 0:1\nГол: Іконе, 74"
    },
    {
        "title": "Вбито колишнього президента Аяччо",
        "image": "https://images.football.ua/i/news/630x373/571/571312.jpg",
        "text": ""
    },
    {
        "title": "ПСЖ — володар Суперкубка Франції-2026",
        "image": "https://images.football.ua/i/news/630x373/571/571089.jpg",
        "text": "Одного разу французькі футбольні чиновники зібрались разом і поставили до себе питання, чим вони гірше від тих самих колег з Італії та Іспанії, які свої матчі за Суперкубок проводять за межами країни й заробляють на цьому чималі гроші фактично за видовище, яким і має бути футбол. Звичайно, до \"формату чотирьох\" у цьому плані реформи французького футболу ще не дійшли, але всьому свій час.\nНа початку 2026 році в заможних людей із Кувейту знайшлось трохи \"зайвих\" коштів для того, щоб запросити до себе чинного чемпіона та володаря Кубку Франції Парі Сен-Жермен та другу команду за підсумками попереднього сезону, Марсель, та вручити їм по 1 млн євро в якості підйомних за саму участь у вирішальній грі в битві за трофей. А решту залишалось з’ясувати вже безпосередньо на футбольному полі.\nТим часом позиції команди Луїса Енріке на внутрішній арені не те, щоб похитнулись у поточному сезоні, а просто стали не настільки однозначними в плані домінування, як були ще рік тому, коли фантастичні \"червоно-сині\" зібрали всі трофеї, до яких тільки могли дотягнутись. І звітна гра теж починалась так, що почало здаватись, що ще один кубок опиниться в музеї ПСЖ доволі легко.\nОднак швидкий гол Дембеле, який став прямим наслідком жахливої гри в обороні від \"провансальців\" біля власного штрафного, не дозволив команді Енріке захопити впевнене лідерство на футбольному полі. Колектив Роберто Де Дзербі діяв доволі розкуто в позиційних атаках та продовжував зухвалий футбол свого тренера перед власними воротами й не давав можливості обороні парижан підтримувати кількісно атакувальний фронт.\nПри цьому моментів у Марселя за підсумками першого тайму, можливо, навіть і більше було за суперників, але реалізація від Гуїрі, Веа та Грінвуда залишала бажати кращого. Бо принаймні з близької відстані пробивати їм ніхто не дозволяв. У другій половині зустрічі парижани зробили акцент на середину тайму, де найкращим моментом можна було сміливо вважати дальній постріл Дуе перед чужим штрафним у ліву стійку, але під завісу гри ПСЖ почав помітно збавляти оберти.\nІ дарма. Бо на 74 хвилині Шевальє на правому фланзі власних володінь кинувся в ноги Грінвуду, аби зупинити ривок суперника, і таки відправив нападника на газон, а той потім пробив із пенальті в лівий кут, зрівнявши рахунок. За такого футболу, де все могло змінитись за одну мить, парижани догрались і до другої помилки біля власних воріт, голи Марсель невпинно атакував через фланги на останніх хвилинах основного часу, і простріл Траоре з лівого краю таки зрізав у власні ворота Пачо.\nГрати залишалось три хвилини + компенсований час. Небагато, а коли Обамеянг уже заносив ногу на останніх секундах для фінального удару з правого флангу штрафного, то здавалось, що врятуватись команда Луїса Енріке точно не зможе. Але Пачо цього разу допоміг відбитись власній команді й навіть розпочав контратаку, яку завершувало закидання Вітіньї на хід Баркола до лівого флангу штрафного й скидання на порожні ворота для Рамуша. От, хто точно вміє забивати на останніх хвилинах вирішальні м’ячі. Або ж рятівні, як у цьому випадку.\nІ добре, що потім майже одразу почалась серія пенальті. Хоча для Марселя, напевно, погано. Бо в цій лотереї майже все, окрім одного, удари були спрямовані в правий кут воріт, і якщо Шевальє двічі пощастило парирувати постріли О’Райлі та Траоре, то Рульї подібним похизуватись не міг.\nФінальний свисток головного арбітра Тома Леонара з Меца зафіксував перемогу Парі Сен-Жермен у Суперкубку Франції-2026, тоді як Марсель повертається додому з порожніми руками.\n\nПСЖ — Марсель 2:2 (4:1 – пен.)\nГоли: Дембеле, 13, Рамуш, 90+5 — Грінвуд, 76 (пен.), Пачо, 87 (авт.)\nПСЖ: Шевальє — Заїр-Емері (Маюлю, 89), Маркіньйос, Пачо, Мендеш — Невеш, Вітінья, Руїс (Рамуш, 89) — Дуе, Дембеле, Кварацхелія (Баркола, 72).\nМарсель: Рульї — Павар, Балерді, Медіна — Веа (Мурільйо, 77), Кондогбія, Гойб’єрг, Емерсон — Грінвуд (О'Райлі, 90+1), Гуїрі (Обамеянг, 67), Пайшан (Траоре, 68)."
    },
    {
        "title": "О’Ніл очолив Страсбург після відходу Росіньйора",
        "image": "https://images.football.ua/i/news/630x373/570/570997.jpg",
        "text": "42-річний наставник обійняв посаду головного тренера Страсбурга після того, як команду залишив Ліам Росіньйор. Про це повідомила клубна пресслужба.\nВ англійській Прем'єр-лізі О’Ніл відомий за досвідом роботи в Борнмуті та Вулвергемптоні.\nАнглійський фахівець проведе перше тренування у четвер, 8 січня. Дебютний матч під його керівництвом Страсбург зіграє в суботу, 10 січня, у рамках Кубка Франції.\nУ турнірній таблиці Ліги 1 команда з 24 набраними балами посідає сьому позицію. \nРаніше Страсбур зворушливо попрощався з Росеньйором."
    },
    {
        "title": "ПСЖ визначився із планами на зимове трансферне вікно",
        "image": "https://images.football.ua/i/news/630x373/570/570696.jpg",
        "text": "З'явилася інформація щодо планів ПСЖ на зимовий трансферний період. Керівництво клубу цілком задоволене поточним підбором виконавців, тому покупки у січні вважаються малоймовірними.\nПопри затишшя на ринку зараз, парижани вже закладають фундамент для літньої кампанії. У сферу інтересів клубу потрапили два 17-річні таланти лісабонської Бенфіки — нападник Анісіу Кабрал та півзахисник Рафаель Кінтас. Очікується, що обидва гравці можуть поповнити склад чинного чемпіона Франції найближчим літом.\nПроте ПСЖ доведеться витримати серйозну конкуренцію: за португальськими вундеркіндами також активно стежать Манчестер Юнайтед та Манчестер Сіті.\nНагадаємо, що після 16 турів Ліги 1 ПСЖ посідає другу сходинку в таблиці, відстаючи від лідируючого Ланса лише на один бал. \nРаніше повідомлялося, що Енріке — найкращий клубний тренер року за версією IFFHS."
    },
    {
        "title": "ПСЖ готовий викласти 100 млн за зірку Баварії",
        "image": "https://images.football.ua/i/news/630x373/571/571984.jpg",
        "text": "Півзахисник Баварії Майкл Олісе потрапив у сферу інтересів ПСЖ. За інформацією інсайдера Екрема Конура, французький гранд готовий запропонувати за вінгера 100 мільйонів євро під час літнього трансферного вікна.\nПопри таку солідну пропозицію, Баварія не планує розставатися з гравцем. Керівництво мюнхенців уже готує для француза новий покращений контракт, щоб утримати його в команді.\nОлісе перейшов до мюнхенського клубу з Крістал Пелес у 2024 році за 53 мільйони євро. Його чинна угода розрахована до літа 2029 року.\nУ поточному сезоні вінгер демонструє феноменальну форму: у 29 матчах він забив 13 голів та віддав 21 результативну передачу. Портал Transfermarkt оцінює ринкову вартість футболіста у 130 мільйонів євро. \nРаніше Гаррі Кейн оцінив перемогу Баварії над Юніон."
    },
    {
        "title": "Баєр втратив Флеккена на два місяці",
        "image": "https://images.football.ua/i/news/630x373/571/571838.jpg",
        "text": "Воротар Баєра Марк Флеккен не зможе допомогти своїй команді у найближчих матчах через травму. Про це повідомляє журналіст Флоріан Плеттенберг.\n32-річний нідерландець зазнав травми в матчі Бундесліги проти Гоффенгайма (0:1).\nПісля медичного обстеження у голкіпера виявили розрив медіальної зв'язки правого коліна, через що він змушений пропустити близько двох місяців.\nЦього сезону Флеккен провів 26 матчів, з яких вісім на нуль при 39 пропущених м'ячах.\nПісля 17 турів Баєр набрав 29 очок і посідає шосте місце у Бундеслізі, а також йде на 20 позиції у Лізі чемпіонів після шести турів, набравши дев'ять балів."
    },
    {
        "title": "Феноменальний Олісе допоміг Баварії перевернути гру проти РБ Лейпциг",
        "image": "https://images.football.ua/i/news/630x373/571/571696.jpg",
        "text": "Чемпіонські перегони в німецькій Бундеслізі в цьому сезоні є питанням вирішеним? Можливо воно й дійсно так, бо після першого кола перевага мюнхенської Баварії над рештою команд чемпіонату виглядала дійсно надзвичайно переконливо. А на результативність колективу Венсана Компані взагалі лячно дивитись за таких умов. \"Рекордмайстер\" ще й не поступались у національній першості жодного разу до того ж.\nАле попереду ще є ціле друге коло, впродовж якого команди намагатимуться наздогнати Баварію. Серед них і РБ Лейпциг, матчем проти якого наприкінці серпня минулого року колектив Компані й розпочинав свій переможний шлях у Бундеслізі в її поточному розіграші. Тоді на Альянц Арені рахунок був приголомшливий — 6:0, тож у \"червоних биків\" під орудою Оле Вернера було природнє бажання взяти хоч якийсь реванш перед власними вболівальниками.\nІ з огляду на гру команд у першому таймі, дійсно, підстави вважати, що господарям поля щось таки вдасться в цій зустрічі, дійсно існували. Бо Лейпциг зумів розтягнути оборону суперників якомога ширше, і натомість майже бездоганно грав позаду, коли Баварія намагалась виходити з-під пресингу. І навіть забити вдалось РБ посеред першої половини зустрічі.\nНа 20 хвилині Нуса вже вчергове розкрив лівий фланг чужого штрафного передачею на хід Рауму, під простріли якого зазвичай тільки й треба, що зробити, аби ногу підставити. На цей раз нападник Ромуло не схибив, тож господарі повели за рахунком на табло, і загалом виглядали цілком упевнено до перерви, тож до їхньої переваги питань не було жодних. Баварія створила, хіба що, кілька непоганих ривків для Діаса до контратак.\nПроте в другому таймі вже все було однозначно саме на користь команди Компані. На полі замість травмованого Горецки з’явився Кімміх, і це дозволило атаці Баварії почувати себе значно більш розкуто в креативному плані. А коли ще й Олісе долучився до гри на заключні пів години, то взагалі розпочався мюнхенський карнавал на футбольному полі.\nОборона Лейпцига не впоралась ще на 50 хвилині, коли Гнабрі скористався перехопленням Упамекано й із правого флангу штрафного переграв Гулачі чи не в першому своєму моменті за гру. А потім з’явився Олісе, і за декілька хвилин записав на свій рахунок передачі з правого флангу на Кейна, Йонатана Та з подачі кутового та Павловича, а потім ще й сам забив, коли йому першим дотиком до м’яча за пів року в офіційній грі асистував Джамал Мусіала. Тобто настрій у команди Компані був просто розкішний.\nУ наступному турі мюнхенська Баварія прийматиме Аугсбург, а РБ Лейпциг навідається до Гайденгайма.\nРБ Лейпциг — Баварія 1:5\nГоли: Ромуло, 20 — Гнабрі, 50, Кейн, 67, Та, 82, Павлович, 85, Олісе, 88\nРБ Лейпциг: Гулачі — Баку, Орбан, Люкеба, Раум — Шлагер, Зайвальд (Гардер, 81), Баумгартнер (Гоміс, 84) — Діоманде, Ромуло (Банзузі, 81), Нуса (Максимович, 90)."
    },
    {
        "title": "Миколенко може продовжити кар'єру в Бундеслізі",
        "image": "https://images.football.ua/i/news/630x373/571/571506.jpg",
        "text": "Український захисник Віталій Миколенко, який виступає за Евертон, опинився в центрі уваги німецьких клубів.\nЗа даними Fußballminister, до Миколенка проявляють інтерес Боруссія Дортмунд, РБ Лейпциг та Айнтрахт Франкфурт.\nЧинний контракт Миколенка з англійським клубом завершується вже цього літа, що створює сприятливі умови для потенційного трансферу. \nРаніше стало відомо, що лідер чемпіонату Туреччини Галатасарай виявляє інтерес до Миколенка.\nВ поточному сезоні українець провів 21 матч."
    },
    {
        "title": "Бундесліга: Баварія дотиснула Кельн, перемога Лейпцига та знищення Боруссії Менхенгладбах",
        "image": "https://images.football.ua/i/news/630x373/571/571474.jpg",
        "text": "У рамках 17-го туру німецької Бундесліги відбулося ще три матчі 14 січня: мюнхенська Баварія здобула вольову перемогу над Кельном, РБ Лейпциг впевнено переміг Фрайбург, а гладбахська Боруссія зазнала нищівної поразки від Гоффенгайма.\n\r\nКельн — Баварія 1:3\r\nГоли: Майна, 41 -  Гнабрі, 45+5, Мін Дже, 71, Карл, 84\n\nРБ Лейпциг - Фрайбург 2:0\nГоли: Орбан, 53, Кардосо, 56\nРБ Лейпциг: Гулачі — Баку, Орбан, Люкеба (Бітшіабу, 88), Раум — Баумгартнер (Банзузі, 88), Зайвальд, Шлагер — Уедраого (Діоманде, 60), Кардосо (Гардер, 74), Гоміс (Нуса, 60)\nФрайбург: Атуболу — Кюблер, Огбус, Юнг, Гюнтер (Макенго, 85) — Еггештайн, Остерхаге (Шергант, 85) — Трой (Бесте, 65), Сузукі (Гріфо, 55), Манзамбі — Гелер (Матанович, 65)\nПопередження: Сузукі, Трой, Бесте\r\n \n\nГоффенгайм — Боруссія Менхенгладбах 5:1\nГоли: Крамарич, 22 (пен), 45+1, 45+4, Лемперле, 24, Мерштедт, 77 -  Матіно, 69"
    },
    {
        "title": "Вольфсбург вирвав перемогу над Санкт-Паулі",
        "image": "https://images.football.ua/i/news/630x373/571/571464.jpg",
        "text": "Вольфсбург у матчі 17 туру німецької Бундесліги на своєму полі вирвав перемогу над Санкт-Паулі з рахунком 2:1.\nГосподарі поля відкрили рахунок у середині першого тайму, коли Крістіан Еріксен реалізував пенальті. Однак, до перерви гості зрівняли цифри на табло зусиллями Еріка Сміта.\nПроте Вольфсбург вирвав перемогу та заробив три очки після голу у виконанні Дженана Пейчіновича на 88 хвилині.\nВольфсбург — Санкт-Паулі 2:1\nГоли: Еріксен, 25 (пен), Пейчінович, 88 — Сміт, 40.\nВольфсбург: Грабара — Центер (Паредес, 83) — Куліеракіс, Єнц, Кумбеді (Фішер, 73) — Арнольд, Герхардт (Сванберг, 83) — Віммер (Дагім, 73), Маєр (Амура, 61), Еріксен — Пейчінович.\nСанкт-Паулі: Васіль — Метс, Валь, Дзвігала — Рітцка (Оппі, 68), Сендс, Сміт, Фудзіта, Пирка — Лаже (Сессай, 90), Джонс (Карс, 68).\nПопередження: Єнц — Рітцка, Дзвігала."
    },
    {
        "title": "Лейпциг підписав 19-річного вінгера Сулеймана",
        "image": "https://images.football.ua/i/news/630x373/571/571446.png",
        "text": "Лейпциг на своєму офіційному сайті оголосив про підписання контракту з вінгером Тренчина Сані Сулейманом.\nУгода з 19-річним нігерійцем розрахована до літа 2031 року. У складі \"биків\" футболіст виступатиме під 18 номером.\nПодробиці угоди не розголошуються, але за даними журналіста Флоріана Плеттенберга, сума трансферу склала п'ять мільйонів євро, а ще один мільйон прописаний у якості можливих бонусів.\nСулейман виступав за словацький клуб з літа 2024 року. На його рахунку 40 матчів та п'ять забитих м'ячів.\nРаніше повідомлялося, що Тімо Вернер близький до переходу в Сан-Хосе Ертквейкс."
    },
    {
        "title": "Штутгарт у драматичному матчі дотиснув Айнтрахт і закріпився в топ-4 Бундесліги",
        "image": "https://images.football.ua/i/news/630x373/571/571396.jpg",
        "text": "Штутгарт здобув яскраву вольову перемогу над Айнтрахтом Франкфурт у матчі 17-го туру німецької Бундесліги. Поєдинок на МХП-Арені завершився з рахунком 3:2, а вирішальний м’яч господарі забили наприкінці зустрічі.\nАйнтрахт швидко вийшов уперед — уже на 5-й хвилині Расмус Крістенсен точно пробив головою після подачі з кутового. Штутгарт відповів активною грою і ще до перерви зумів перевернути хід матчу: спочатку Ермедін Демірович скористався помилкою голкіпера на 27-й хвилині, а згодом Деніз Ундав вивів господарів уперед, замкнувши передачу Вагномана.\nУ другому таймі франкфуртці додали в агресії й були винагороджені за наполегливість — молодий дебютант Аюб Амаймуні зрівняв рахунок на 80-й хвилині дальнім ударом лише після трьох хвилин з моменту виходу на заміну.\nПроте останнє слово залишилося за Штутгартом: на 87-й хвилині Ніколас Нарті, який нещодавно повернувся після тривалої травми, замкнув простріл Каразора та забив свій перший гол у Бундеслізі.\nУ компенсований час Айнтрахт намагався врятуватися, але Штутгарт вистояв і довів матч до перемоги. Цей успіх дозволив \"швабам\" зміцнити свої позиції в зоні Ліги чемпіонів."
    },
    {
        "title": "Джеко — гравець Шальке",
        "image": "https://images.football.ua/i/news/630x373/571/571980.jpg",
        "text": "Боснійський форвард Едін Джеко став гравцем Шальке. Про перехід 39-річного футболіста повідомив офіційний сайт клубу.\nДиректор \"кобальтових\" Юрі Мюлдер прокоментував підписання зіркового ветерана:\n\"Ми придбали нападника, який протягом усієї кар'єри виступав на найвищому рівні. Крім досвіду лідера, наша команда отримає вигоду від його здібностей центрального нападника та бомбардира\".\nДжеко підписав угоду до кінця поточного сезону та виступатиме під 10-м номером. До переїзду в Гельзенкірхен він захищав кольори Фіорентини, за яку в цьому сезоні забив 2 голи у 18 матчах.\nНагадаємо, Едін уже має успішний досвід у Німеччині, де він ставав чемпіоном у складі Вольфсбурга. Також форвард відомий виступами за Манчестер Сіті, Рому та Інтер. \nРаніше Фіорентина орендувала вінгера Лідса."
    }
]