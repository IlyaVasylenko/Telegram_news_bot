[
    {
        "title": "Беззубий в атаці Ліверпуль вдруге в сезоні не зміг перемогти Лідс",
        "image": "https://images.football.ua/i/news/630x373/570/570667.jpg",
        "text": "У четвер, 1 січня, в межах 19-го туру англійської Прем’єр-ліги Ліверпуль на власному полі приймав Лідс. Попри помітну ігрову перевагу господарів, поєдинок завершився без забитих м’ячів — 0:0.\nПідопічні Арне Слота більше контролювали м’яч, намагались створювати моменти, однак оборона команди Даніеля Фарке витримала натиск.\nБа більше, наприкінці зустрічі Лідс мав усі шанси вирвати перемогу, проте м'яч Кальверта-Льюїна не зарахували через положення поза грою.\n\n \nПісля нічиєї мерсисайдці мають у своєму активі 33 очки та посідають четверте місце в турнірній таблиці. У наступному турі команда Арне Слота зіграє на виїзді проти Фулгема.\nЛідс, своєю чергою, набрав 21 пункт і зберіг 16-ту позицію. Свій наступний матч команда Даніеля Фарке проведе 4 січня на домашньому стадіоні проти Манчестер Юнайтед.\nЛіверпуль — Лідс Юнайтед 0:0\nЛіверпуль: Бекер — Бредлі (К'єза, 79), Конате, ван Дейк, Робертсон (Керкез, 66) — Гравенберх, Джонс (Мак Аллістер, 66) — Фрімпонг (Нгумоа, 83), Собослаї, Вірц (Гакпо, 66) — Екітіке\nЛідс Юнайтед: Перрі — Борно, Бійол, Стрейк — Джастін, Груєв (Танака, 90), Ампаду, Штах, Гудмундссон — Ааронсон (Окафор, 71), Нмеча (Калверт-Льюїн, 71)\nПопередження: Ампаду, Бійол"
    },
    {
        "title": "Офіційно: Мареску звільнено з посади головного тренера Челсі",
        "image": "https://images.football.ua/i/news/630x373/570/570654.jpg",
        "text": "Лондонський Челсі звільнив з посади головного тренера команди Енцо Мареску. Про це повідомляє офіційний сайт «синіх»."
    },
    {
        "title": "Енцо Мареска залишає Челсі",
        "image": "https://images.football.ua/i/news/630x373/570/570652.jpg",
        "text": "Як повідомляє головний футбольний інсайдер Фабріціо Романо, Енцо Мареска більше не є головним тренером лондонського Челсі.\nСторони припинили співпрацю негайно, не чекаючи завершення тижня. За інформацією джерел, напруга всередині клубу стрімко зростала протягом останніх 24–48 годин. Основною причиною відставки став повний розрив стосунків між італійським фахівцем та власниками клубу.\nПопри спроби знайти компроміс, ситуація зайшла у глухий кут, що зробило подальшу роботу Марески неможливою. Офіційна заява від клубу очікується найближчим часом, проте рішення вже прийняте і є остаточним. Челсі вже розпочав роботу над призначенням наступного наставника.\nКерівництво клубу планує діяти оперативно — очікується, що процес призначення нового головного тренера не займе багато часу. Клуб налаштований стабілізувати ситуацію в команді до наступних важливих матчів, щоб не втратити шанси на єврокубки.\nМареска очолював синіх з літа 2024 року. Під його керівництвом Челсі став переможцем Ліги конференцій та Клубного чемпіонату світу, а також повернувся до Ліги чемпіонів."
    },
    {
        "title": "Сандерленд — Манчестер Сіті. Анонс і прогноз на матч АПЛ 01.01.2026",
        "image": "https://images.football.ua/i/news/630x373/570/570551.jpg",
        "text": "З Новим роком, друзі! Матч першого ігрового дня 2026 року в англійській Прем’єр-лізі подарує вболівальникам протистояння амбіційного новачка еліти та чинного гранда. Сандерленд на рідному Стедіум оф Лайт прийматиме Манчестер Сіті — команду, яка веде запеклу боротьбу за чемпіонство, тоді як \"чорні коти\" прагнуть знову довести, що їхнє повернення до АПЛ не є випадковим.\nЧЕТВЕР, 1 СІЧНЯ, 22:00 ▪️ СТЕДІУМ ОФ ЛАЙТ, САНДЕРЛЕНД ▪️ ГОЛОВНИЙ АРБІТР — ДЖАРРЕД ДЖИЛЛЕТТ ▪️ ПРЯМА ТРАНСЛЯЦІЯ — SETANTA SPORTS\nПовернення Сандерленда до Прем’єр-ліги вийшло значно впевненішим, ніж багато хто очікував. Команда Режиса Ле Брі, який очолив клуб улітку 2024 року, швидко адаптувалася до вимог елітного дивізіону. Французький фахівець, відомий системним підходом та увагою до фізіології й ментальної складової гри, побудував колектив, що робить ставку на дисципліну й контроль простору, а не на авантюрний футбол.\n\nПісля 18 турів Сандерленд іде сьомим, маючи сім перемог, сім нічиїх і лише чотири поразки. Команда пропускає в середньому один м’яч за матч, а вдома виглядає особливо надійно — лише один пропущений гол у трьох останніх поєдинках. Важливу роль у побудові відіграє Енцо Ле Фе, який уже встиг стати мозковим центром команди. Капітан Граніт Джака додає балансу й досвіду, а прагматичний стиль дозволяє Сандерленду нав’язувати боротьбу навіть топсуперникам, що підтвердили нічиї з Арсеналом, Ліверпулем і Брайтоном, а також перемога у дербі над Ньюкаслом.\nМанчестер Сіті підходить до матчу в статусі одного з головних фаворитів сезону. Команда Пепа Гвардіоли перебуває на другому місці в таблиці, маючи 13 перемог у 18 турах і найкращу атаку ліги — 43 забиті м’ячі. \"Містяни\" виграли вісім матчів поспіль у всіх турнірах і продовжують демонструвати вражаючу стабільність, особливо в управлінні грою.\n\nОстанні результати лише підкреслюють форму Сіті: перемоги над Крістал Пелес, Ноттінгем Форест і Сандерлендом у першому колі (3:0) були здобуті без надмірного ризику, завдяки контролю м’яча та терпінню. Раян Шеркі перебуває у відмінному тонусі, Тіджані Рейндерс і Бернарду Сілва диктують темп у центрі поля, а Ерлінг Голанд традиційно залишається головною загрозою для будь-якого захисту. Важливо й те, що Сіті пропустив лише 17 голів за сезон — один із найкращих показників у лізі, проте це все ж помітно гірше за головного конкурента у боротьбі за титул — Арсенал (11).\nЗа версією букмекерів, сьогодні більше шансів на успіх мають підопічні Пепа Гвардіоли. Так, на перемогу Манчестер Сіті в основний час пропонується коефіцієнт 1.42, тоді як потенційний успіх Сандерленда оцінюється показником 6.66. Ймовірність нічийного результату представлена ​​коефіцієнтом 4.75. \nСАНДЕРЛЕНД : Руфс — Г’юм, Мукіеле, Баллард, Альдерете — Джака, Гертрейда, Рігг, Ле Фе, Адінгра — Броббі\nМАНЧЕСТЕР СІТІ : Доннарумма — Нунеш, Діаш, Гвардіол, О’Райлі — Бернарду, Ніко, Рейндерс, Шеркі, Фоден — Голанд"
    },
    {
        "title": "Ліверпуль — Лідс Юнайтед. Анонс і прогноз на матч АПЛ 01.01.2026",
        "image": "https://images.football.ua/i/news/630x373/570/570549.jpg",
        "text": "З Новим роком, шановне панство! Один із двох перших матчів англійської Прем’єр-ліги у 2026 році подарує протистояння з різними турнірними завданнями, але спільною жагою до результату. Ліверпуль на Енфілді прийматиме Лідс Юнайтед у поєдинку, що може стати маркером стабільності для чинних чемпіонів і водночас серйозним випробуванням амбіцій гостей, які поступово віддаляються від зони вильоту.\nЧЕТВЕР, 1 СІЧНЯ, 19:30 ▪️ ЕНФІЛД, ЛІВЕРПУЛЬ ▪️ ГОЛОВНИЙ АРБІТР — КРІС КАВАНА ▪️ ПРЯМА ТРАНСЛЯЦІЯ — SETANTA SPORTS\nКоманда Арне Слота підходить до матчу на тлі найкращого відрізку в сезоні. Три поспіль перемоги в АПЛ над Брайтоном, Тоттенгемом та Вулвергемптоном дозволили Ліверпулю після минулого туру закріпитися на четвертому місці та з надією дивитися у бік топ-3. Хоча за якістю гри мерсісайдська команда все ще виглядає нерівно, результативність і вміння дотискати суперників повертають віру в чемпіонські амбіції.\n\nОкремо варто відзначити прогрес Флоріана Вірца, який у двох останніх матчах чемпіонату відзначився голом та асистом після тривалого \"мовчання\". Разом із Раяном Гравенберхом, Федеріко К’єзою та Юго Екітіке він формує варіативну й динамічну атакувальну лінію, що компенсує відсутність Мохамеда Салаха, який виступає на Кубку африканських націй. Водночас Ліверпуль залишається вразливим біля власних воріт — 12 пропущених м’ячів після стандартів є тривожним сигналом для тренерського штабу. Якщо для нормальної гри Конате треба забути, щоб колись цікавився мадридський Реал, — саме час про це вже забути.\nЛідс Юнайтед приїздить на Енфілд у непоганому психологічному стані. Команда Даніеля Фарке не програє п’ять матчів поспіль у Прем’єр-лізі та відірвалася від зони вильоту на сім очок перед стартом цього туру. Нічиї на виїзді проти Сандерленда і Брентфорда, а також яскраві перемоги над Челсі та Крістал Пелес підтверджують: цей Лідс уміє та здатен нав’язувати боротьбу навіть фаворитам.\n\nГоловною ударною силою гостей залишається Домінік Калверт-Льюїн, який забиває вже в шести матчах чемпіонату поспіль — рідкісне досягнення для англійського футболу. Коли Дом не травмований — він справжня загроза, про що ми навіть почали забути. Разом із Ноа Окафором він забезпечує глибину атаки та постійний тиск на оборону суперника. Водночас проблеми в захисті нікуди не зникли: 32 пропущені м’ячі за 18 турів — один із найгірших показників ліги, а травма Джо Родона змушує Фарке переглядати оборонні схеми.\nЗа версією букмекерів, сьогодні більше шансів на успіх мають підопічні Арне Слота. Так, на перемогу Ліверпуля в основний час пропонується коефіцієнт 1.53, тоді як потенційний успіх Лідс Юнайтед оцінюється показником 5.75. Ймовірність нічийного результату представлена ​​коефіцієнтом 4.25. \nЛІВЕРПУЛЬ : Аліссон — Фрімпонг, Конате, ван Дейк, Керкез — Гравенберх, Джонс — К’єза, Мак Аллістер, Вірц — Екітіке\nЛІДС ЮНАЙТЕД : Перрі — Ампаду, Бійол, Стрейк — Богл, Ааронсон, Штах, Гудмундссон, Танака — Калверт-Льюїн, Окафор"
    },
    {
        "title": "Арсенал зупинив переможну ходу Астон Вілли",
        "image": "https://images.football.ua/i/news/630x373/570/570600.jpg",
        "text": "Центральний матч дев’ятнадцятого туру англійської Прем’єр-ліги напередодні Нового року виник якось сам по собі за останні місяці. Щодо лондонського Арсеналу все було зрозуміло — чемпіонські амбіції, перебування на вершині турнірної таблиці, постійна конкуренція в боротьбі за титул. А от повірити в те, що бірмінгемська Астон Вілла продемонструє приголомшливий ривок та за кілька тижнів долучиться безпосередньо до лідируючої групи ще на початку сезону було б просто неможливо.\nОднак Унаї Емері таки зумів надихнути своїх підопічних на дійсно фантастичні результат, однак перед поверненням на добре знайомий йому Емірейтс \"левів\" добряче послабили кадрові проблеми. А отже план на гру в них був тільки один — якось стримати атакувальну ланку суперників.\nІ в першому таймі Вілла із своїм завданням упоралась цілком непогано. Арсенал міг розраховувати на небезпеку лише в моментах із ударом головою Йокереса над воротами ще на початку гри, а також на не надто вдалу спробу Троссара низом перевірити реакцію Мартінеса ударом із лівого флангу штрафного ближче до середини тайму. Натомість у відповідь \"каноніри\" отримали кілька цілком непоганих контратак, і лише провина Воткінса, а також порятунок Саліба, відповідальні за те, що гості не зуміли забити першими в цій грі.\nЯк виявилось, команді Емері дійсно було б краще це зробити до перерви, адже після поновлення гри її просто переїхали. Точніше — Мартінес помилився під час кутового з правого флангу від Саки на самому початку другого тайму та дозволив відзначитись Габріелу, а потім, так, Астон Віллу таки переїхали. Оборона гостей відверто помилялась, чим без жодних докорів сумління почергово скористались Субіменді, Троссар та Жезус у швидких атаках.\nІ коли Емірейтс уже відсвяткував четвертий гол домашньої команди, то лише тоді команда Артети трохи збавила оберти та навіть дала можливість суперникам відзначитись голом престижу наприкінці гри. Могли й двічі забивати гравці \"левів\", але спочатку права стійка та Рая зіпсували святкування Воткінса та Макгінна, проте трохи згодом нападник таки реалізував гольовий момент у свій день народження. Слабка втіха, адже серії перемог у його команди більше немає, а от колектив Артети завершує рік на коні.\nУ наступному турі лондонський Арсенал гостюватиме в Борнмута, тоді як бірмінгемська Астон Вілла прийматиме Ноттінгем Форест.\n\nАрсенал — Астон Вілла 4:1\nГоли: Габріел, 48, Субіменді, 52, Троссар, 69, Жезус, 78 — Воткінс, 90+4\nАрсенал: Рая — Тімбер (Вайт, 83), Саліба, Габріел (Льюїс-Скеллі, 77), Інкап’є — Едегор, Субіменді, Меріно (Нергор, 73) — Сака (Мадуеке, 83), Йокерес (Жезус, 78), Троссар.\nАстон Вілла: Мартінес — Богард, Лінделеф, Конса, Дінь — Онана (Макгінн, 46), Тілеманс (Геммінгс, 82) — Санчо (Гарсія, 61), Буендія (Мален, 61), Роджерс (Джимо-Алоба, 82) — Воткінс.\n\nПопередження: Меріно, Жезус — Роджерс, Богард, Воткінс"
    },
    {
        "title": "Манчестер Юнайтед перервав серію поразок Вулвергемптона з 12 матчів",
        "image": "https://images.football.ua/i/news/630x373/570/570599.jpg",
        "text": "Манчестер Юнайтед не зумів здобути перемогу в домашньому матчі 19-го туру англійської Прем’єр-ліги проти Вулвергемптона. Команда Рубена Аморіма зіграла внічию 1:1, дозволивши головному аутсайдеру перервати затяжну серію з одинадцяти поразок у чемпіонаті (12 — у всіх турнірах).\nГосподарі відкрили рахунок на 27-й хвилині — Джошуа Зіркзе відзначився ударом після рикошету, скориставшись помилкою оборони гостей. Втім, ближче до перерви Вулвергемптон додав у темпі та був винагороджений за активність: на 45-й хвилині Ладіслав Крейчі зрівняв рахунок, замкнувши подачу головою з кількох метрів.\nУ другому таймі команди обмінялися небезпечними моментами. Голкіпер Манчестер Юнайтед Сенне Ламменс кілька разів виручив свою команду, а наприкінці зустрічі Патрік Доргу навіть відправив м’яч у сітку, однак взяття воріт було скасоване після перегляду VAR через офсайд.\nУ підсумку Вулвергемптон здобув лише третій заліковий бал у сезоні та перший із початку жовтня, тоді як Манчестер Юнайтед завершив рік на шостій позиції в турнірній таблиці, втративши шанс піднятися до топ-4.\nМанчестер Юнайтед — Вулвергемптон 1:1\nГоли: Зіркзе, 27 -  Крейчі, 45\nМанчестер Юнайтед: Ламменс — Дало, Гевен (Йоро, 75), Мартінес, Шоу — Каземіро, Угарте (Боанова Мантато, 75) — Доргу, Зіркзе (Девідсон Флетчер, 47), Кунья — Шешко\nВулвергемптон: Са — Доерті, Москера, Крейчі — Чачуа, Аріас (Мьоллер Вольфе, 90), Гомес, Буено — Мане, Хі Чхан (Лопес, 88) — Арокодаре (Странд Ларсен, 65)\nПопередження: Чачуа, Ларсен"
    },
    {
        "title": "Ман Сіті та Сандерленд голів не забивали, Тоттенгем та Брентфорд з Ярмолюком розійшлись миром",
        "image": "https://images.football.ua/i/news/630x373/570/570673.jpg",
        "text": "1 січня пройшли останні матчі 19-го туру АПЛ. Сандерленд приймав Ман Сіті, а Тоттенгем гостював у Брентфорда.\nОбидва матчі завершились з однаковим рахунком 0:0. Наш Єгор Ярмолюк зіграв вийшов у стартовому складі Брентфорда та був замінений на 80-й хвилині.\nПісля екватору чемпіонату Брентфорд на дев'ятому місці (27 очок), Тоттенгем на 12-й сходинці (26 очок).\nБрентфорд — Тоттенгем 0:0\nБрентфорд: Келлегер — Кайоде, Аєр, Коллінз, Генрі — Ярмолюк (Єнсен, 80), Гендерсон, Янельт — Льюїс-Поттер, Тьяго, Шаде (Нельсон, 80)\nТоттенгем: Вікаріо — Порро, Ромеро, ван де Вен, Спенс — Бентанкур, Палінья (Тель, 80), Грей — Кудус, Рішарлісон, Одобер (Коло Муані, 67)\nПопередження: Гендерсон — Палінья, Вікаріо\nМан Сіті — другий (41 бал), Сандерленд — сьомий (29 балів).\nСандерленд — Манчестер Сіті 0:0\nСандерленд: Руфс — Г'юм, Мукіеле, Альдерете, Циркін — Джака, Гертрейда — Маєнда, Ле Фе, Адінгра (Мандл, 72) — Броббі (Іcідор, 58)\nМанчестер Сіті: Доннарумма — Нунеш, Діаш, Аке, О'Райлі (Гвардіол, 57) — Сілва (Рейндерс, 86), Гонсалес (Родрі, 46), Фоден — Савіньйо (Доку, 52), Шеркі — Голанд\nПопередження: Адінгра — Аке"
    },
    {
        "title": "Мбаппе пропустить мінімум три тижні через травму",
        "image": "https://images.football.ua/i/news/630x373/570/570634.jpg",
        "text": "Нападник мадридського Реала Кіліан Мбаппе не зможе допомогти своїй команді у найближчих матчах через травму. Про це повідомляє прес-служба \"вершкових\".\nПісля медичного обстеження у 27-річного француза діагностували розтягнення зв'язок лівого коліна.\nЗа даними ЗМІ, форвард пропустить близько трьох тижнів.\nТаким чином Кіліан пропустить найближчий розіграш Суперкубку Іспанії, який пройде з 7 по 11 січня.\nЦього сезону Мбаппе провів 24 матчі, в яких забив 29 голів та віддав чотири гольові передачі.\nСвій найближчий матч Реал проведе проти Бетіса – гра Ла Ліги запланована на 4 січня. Півфінал Суперкубку Іспанії проти Атлетіко відбудеться 8 січня."
    },
    {
        "title": "Еспаньйол готує \"особливий\" прийом для Жоана Гарсії",
        "image": "https://images.football.ua/i/news/630x373/570/570568.jpg",
        "text": "Еспаньйол вжив безпрецедентних заходів безпеки перед каталонським дербі проти Барселони, яке відбудеться 3 січня. Головною причиною напруги стало повернення вихованця \"папуг\" Жоана Гарсії, який влітку перейшов до складу \"синьо-гранатових\" за 25 млн євро.\nЯк повідомляє Marca, на стадіоні Корнелья-Ель Прат встановлять захисні сітки за обома воротами. Керівництво клубу прагне запобігти можливому киданню предметів у бік голкіпера з боку фанатів, які вважають його перехід зрадою. Окрім цього, на матч діятиме суворий режим допуску:\nЗаборона символіки: вболівальникам із будь-якою атрибутикою Барселони (футболки, кепки, прапори) вхід на трибуни буде закрито.\nРетельний догляд: на вході заборонять проносити ноутбуки, шоломи, валізи та великі сумки — усе, що теоретично може бути використане для кидання на поле.\nДля Жоана Гарсії це буде перша гра проти колишньої команди. Водночас Еспаньйол проводить один із найкращих сезонів за останні роки, посідаючи п'яте місце в Ла Лізі, тоді як Барселона очолює турнірну таблицю."
    },
    {
        "title": "Реал Мадрид вимагає повного аудиту фінансів Барселони у справі Негрейри",
        "image": "https://images.football.ua/i/news/630x373/570/570203.jpg",
        "text": "Реал Мадрид звернувся до слідчого судді з вимогою надати повний доступ до фінансової документації Барселони в межах розслідування справи Негрейри. Про це повідомляє Mundo Deportivo.\nЗа інформацією джерела, мадридці просять дозволити їм ознайомитися з аудитами, перевірками та судово-фінансовими звітами щодо діяльності Барселони в період з 2010 по 2021 роки.\nЙдеться, зокрема, про документи, підготовлені такими зовнішніми компаніями, як KPMG, PwC, Deloitte та Kroll, якщо вони стосуються платежів, які перебувають під слідством.\nОкрім цього, Реал Мадрид хоче отримати доступ до понад 600 документів, поданих Барселоною до суду в липні 2023 року, а також до матеріалів внутрішнього розслідування клубу — звітів, інтерв’ю та внутрішніх перевірок.\nМета мадридського клубу — з’ясувати характер, призначення та обґрунтування виплат, пов’язаних із колишнім арбітром Хосе Марією Енрікесом Негрейрою. Остаточне рішення щодо цього запиту має ухвалити суддя."
    },
    {
        "title": "Атлетіко готує новий контракт для Дієго Сімеоне",
        "image": "https://images.football.ua/i/news/630x373/570/570172.jpg",
        "text": "Головний тренер мадридського Атлетіко Дієго Сімеоне може продовжити залишатись на чолі \"матрацників\" ще довгий час. Про це повідомляє Marca.\nЗа інформацією джерела, керівництво мадридського клубу вже розглядає варіанти з продовженням контракту 55-річного аргентинця, незважаючи на чинну угоду до літа 2027 року.\nНаголошується, що переговори між сторонами ще не розпочиналися, проте \"матрацники\" впевнені, що саме Сімеоне продовжить розвивати проект.\nНагадаємо, Сімеоне очолює Атлетіко із зими 2011 року. За цей час клуб із Мадриду двічі досягав фіналу Ліги чемпіонів, двічі ставав чемпіоном Ла Ліги, вигравав Кубок і Суперкубок країни, а також двічі Лігу Європи та двічі Суперкубок УЄФА.\nПісля 18 турів Атлетіко набрав 37 очок і посідає третє місце у Ла Лізі, відстаючи від Барселони на дев'ять балів. У Лізі чемпіонів \"матрацники\" йдуть на восьмому місці."
    },
    {
        "title": "Вільярреал — Барселона. Анонс і прогноз на матч Ла Ліги 21.12.2025",
        "image": "https://images.football.ua/i/news/630x373/569/569892.jpg",
        "text": "Черговий тур іспанської Ла Ліги подарує глядачам надзвичайно цікаве протистояння на Естадіо де ла Кераміка, де місцевий Вільярреал прийматиме лідера чемпіонату — каталонську Барселону.\nВільярреал — Барселона\nНеділя, 21 грудня, 17:15, стадіон Естадіо де ла Кераміка, Вільярреал\r\nПряма трансляція на медіасервісі MEGOGO. \n\nВільярреал проводить один із найкращих відрізків у сезоні, здобувши шість перемог поспіль у чемпіонаті Іспанії. Попри нещодавній виліт із Кубка Іспанії від Расінга, у Ла Лізі \"жовта субмарина\" вражає своєю стабільністю та найкращою обороною в лізі (лише 13 пропущених м'ячів). Проте кадрові втрати господарів є критичними: через травми та участь у КАН матч пропустять ключові виконавці, такі як Жерар Морено, Папе Гує та Томас Парті, що змусить тренерський штаб вдатися до серйозної ротації.\nБарселона Гансі Фліка продовжує домінувати, маючи в активі семиматчеву переможну серію у внутрішній першості. Каталонці лідирують у таблиці та демонструють феноменальну результативність, забивши 49 голів у 17 поєдинках. Посеред тижня \"синьо-гранатові\" здобули суху перемогу над Гвадалахарою в Кубку, що дозволило тренеру перевірити резерв та повернути до гри Марка-Андре тер Штегена. Хоча оборона лідера іноді дає збої, атакуючий потенціал команди повністю це компенсує. Перед поїздкою до Саудівської Аравії на Суперкубок Барселоні важливо зберегти відрив від переслідувачів, попри відсутність Гаві, Ольмо та сумніви щодо готовності Педрі.\nПротистояння цих команд традиційно дарує вболівальникам велику кількість забитих м'ячів — за останні чотири очні зустрічі було зафіксовано 26 голів. Хоча Вільярреал не вигравав у Барселони на власному полі з жовтня 2007 року, їхня поточна форма та статус третьої сили чемпіонату роблять цей поєдинок максимально непередбачуваним. Очікується, що гості традиційно гратимуть першим номером, спираючись на креатив Ямаля та Рафіньї, тоді як господарі шукатимуть шанси у контратаках через швидких Айозе Переса та Мікаутадзе. \nЗа версією betking на перемогу Барселона можна поставити з коефіцієнтом 1.80, тоді як потенційний успіх Вільярреал оцінюється показником 3.40. Імовірність нічийного результату представлена ​​коефіцієнтом 5.00.\nВільярреал: Жуніор — Пау Наварро, Фойт, Вейга, Кардона — Б'юкенен, Парехо, Комесанья, Молейро — Перес, Мікаутадзе.\nБарселона: Ж. Гарсія — Кунде, Кубарсі, Ж. Мартін, Бальде — де Йонг, Е. Гарсія — Ямаль, Фермін, Рафінья — Торрес.\nНе зіграють: Камбвала, Коста, Кабанес, Терратс, Партей, Морено, Муріньйо, Гує, Ахомах (Вільярреал) — тер Штеген, Гаві, Лопес, Ольмо (Барселона).\nПід питанням: Парехо (Вільярреал) — Педрі, Араухо, Левандовські, Рашфорд (Барселона).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Жирона — Атлетіко. Анонс і прогноз на матч Ла Ліги 21.12.2025",
        "image": "https://images.football.ua/i/news/630x373/569/569891.jpg",
        "text": "Каталонська Жирона прийматиме мадридський Атлетіко на стадіоні Монтіліві, намагаючись перервати успішну серію столичної команди та покращити своє становище у турнірній таблиці.\nЖирона — Атлетіко\nНеділя, 21 грудня, 15:00, стадіон Естадіо Мунісіпаль де Монтіліві, Жирона\r\nПряма трансляція на медіасервісі MEGOGO. \n\nДля Жирони нинішній сезон складається непросто: після 16 турів команда посідає лише 18-ту сходинку, маючи в активі 15 очок. Проте підопічні Мічела підходять до гри у піднесеному настрої після перемоги над Реал Сосьєдадом (2:1) минулого вікенду. Маючи вільний тиждень завдяки вильоту з Кубка Іспанії, каталонці зосередили всі сили на підготовці до візиту мадридців.\n\"Біло-червоні\" традиційно непогано виглядають вдома, набравши на Монтіліві більшу частину своїх очок, але статистика очних зустрічей не на їхню користь — лише одна перемога у 12 матчах проти \"матрацників\". Величезною проблемою для господарів залишається лазарет, де перебувають такі важливі гравці, як Стуані, ван де Бек та Давід Лопес, що змушує тренера експериментувати зі складом, де на вістрі очікується вихід українця Владислава Ваната.\nМадридський Атлетіко, навпаки, набрав потужний хід і прагне здобути четверту перемогу поспіль у всіх турнірах. Команда Дієго Сімеоне посідає четверте місце, відстаючи від лідера Барселони на дев'ять пунктів, тому будь-яка втрата очок може стати критичною для чемпіонських амбіцій. Посеред тижня \"червоно-білі\" успішно подолали раунд Кубка Іспанії, обігравши Балеарес (3:2). Попри кадрові сумніви щодо участі Льоренте та Хіменеса, мадридці мають колосальну глибину складу.\nОчікується, що дует нападників Серлот-Альварес знову вийде у старті, а ветеран Коке цементуватиме центр поля. Минулого сезону Атлетіко двічі впевнено переграв Жирону, забивши у сумі сім м'ячів, і цього разу вони знову приїдуть у статусі очевидного фаворита.\nЗа версією betking на перемогу Атлетіко можна поставити з коефіцієнтом 1.66, тоді як потенційний успіх Жирони оцінюється показником 4.75. Імовірність нічийного результату представлена ​​коефіцієнтом 4.33.\nЖирона: Гассаніга — Мартінес, Рейс, Блінд, Морено — Вітсель, Мартін — Циганков, Лемар, Гіль — Ванат.\nАтлетіко Мадрид: Облак — Моліна, Пубіль, Ганцко, Руджері — Сімеоне, Барріос, Коке, Гонсалес — Серлот, Альварес.\nНе зіграють: ван де Бек, Стуані, Порту, Абель Руїс, Хуан Карлос, Артеро, Давід Лопес, Крапивцов, Унахі (Жирона) — Костіс (Атлетіко Мадрид).\nПід питанням: немає (Жирона) — Льоренте, Баена, Хіменес (Атлетіко Мадрид).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Реал Мадрид взяв три очки у непростому матчі",
        "image": "https://images.football.ua/i/news/630x373/569/569947.jpg",
        "text": "Реал Мадрид здобув перемогу над Севільєю з рахунком 2:0 у матчі 17-го туру чемпіонату Іспанії сезону-2025/26, який відбувся 20 грудня на Сантьяго Бернабеу. Голами у складі господарів відзначилися Беллінгем на 38-й хвилині та Мбаппе на 86-й хвилині з пенальті.\nМатч став одним із складніших для Реала у сезоні. Команда демонструвала мляву гру з м'ячем і слабку організацію без нього, що дозволяло Севільї регулярно створювати моменти попри гру у меншості. Досвідчений Алексіс Санчес активно діяв між лініями, створюючи загрозу для захисту господарів, а нападник Ісаак Ромеро мав кілька шансів, але не зміг їх реалізувати проти надійного Куртуа.\nПресинг Реала виглядав неузгодженим і хаотичним. Гравці часто приходили пізно, залишали прогалини та втрачали позиції, що давало Севільї можливість обходити захист з легкістю. Центральні півзахисники Гюлер та Чуамені постійно намагалися компенсувати помилки, а Камавінга вийшов на 70-й хвилині, але суттєвих змін це не принесло.\nПісля цієї перемоги Реал Мадрид залишився на другому місці в турнірній таблиці з 42 очками, а Севілья займає дев’яту позицію з 20 очками. \nРеал Мадрид — Севілья 2:0\nГоли: Беллінгем, 38, Мбаппе, 86 (пен)\nРеал Мадрид: Куртуа — Асенсіо (Хіменес, 90), Рюдігер, Гюйсен, Гарсія — Гюлер (Камавінга, 72), Чуамені, Беллінгем — Гоес, Мбаппе, Вінісіус (Гарсія, 83)\nСевілья: Влаходімос — Санчес, Кармона (Салас, 84), Гудель, Тейшейра, Суасо (Осо, 60) — Агуме (Гонсалес, 84), Соу, Менді — Ромеро (Пеке, 70), Санчес\nПопередження: Гоес, Асенсіо — Кармона, Тейшейра, Агуме, Соу\nВилучення: Тейшейра, 68"
    },
    {
        "title": "Ла Ліга-2025/26, 18 тур. Анонси поєдинків і головні інтриги",
        "image": "https://images.football.ua/i/news/630x373/570/570455.jpg",
        "text": "Іспанська Ла Ліга повертається десятьма матчами 18-го туру сезону-2025/26 після паузи через свята. Перший поєдинок турніру в 2026 році відбудеться на Естадіо де Вальєкас, де Райо Вальєкано прийматиме Хетафе.\nСлідкуйте за протистояннями в рамках чемпіонату Іспанії на Football.ua.\n18 тур. 02.01.2026\n18 тур. 03.01.2026\n18 тур. 04.01.2026\n[*] — положення в турнірній таблиці\nП'ятниця, 2 січня, 22:00. Естадіо де Вальєкас, Пуенте де Вальєкас (Мадрид)\nРайо Вальєкано завершив 2025 рік виїзною поразкою від Ельче (0:4). Тоді безвиграшна серія команди Іньїго Переса в чемпіонаті вийшла на позначку в сім матчів (4Н, 3П), в яких гравці клубу відзначилися тільки одним голом. Впевненості йому додає той факт, що Хетафе в очних зустрічах успіху не досягав із лютого 2019 року.\nОфіційним беттінг-партнером Ла Ліги в України є букмекерська компанія betking.\nХетафе програв у трьох із восьми подібних дуелей, але уникнув поразок у п'яти інших. Протягом майже семи років клуб тільки раз святкував взяття воріт цього суперника. Туром раніше колектив Хосе Бордаласа втретє поспіль зазнав \"сухої\" поразки в Ла Лізі на виїзді (Реал Бетіс, 0:4). Очікуємо, що Райо Вальєкано зможе продовжити невдалу виїзну серію свого суперника.\nСубота, 3 січня, 15:00. Естадіо ABANCA Балаїдос, Віго\nСельта закрила минулий рік безуспішним виїздом до Ов'єдо, де місцевий Реал відібрав у неї очки (0:0). Таким чином підопічні Клаудіо Хіральдеса знову стали найбільш компромісними учасниками Ла Ліги-2025/26 (вісім нічиїх). У дуелі з Валенсією ж уболівальники клубу з Віго справедливо очікуватимуть виключно здобуття трьох очок.\n\nКоманді Карлоса Корберана туром раніше не вдалося впоратися з Мальоркою вдома (1:1). Валенсія потребує залікових балів, адже відстань від 18-ї Жирони в зоні вильоту складає всього одне очко. Тим не менш, безвиграшна виїзна серія клубу в Ла Лізі (4Н, 6П) викликає значні сумніви з приводу його спроможності зачепитися в матчі проти Сельти бодай за нічию.\nСубота, 3 січня, 17:15. Естадіо Ель-Садар, Памплона\nОсасуна завершила 2025 рік упевненою домашньою звитягою над Алавесом (3:0) і тепер має намір розпочати новий третьою поспіль \"сухою\" в Ла Лізі вдома. Тим не менш, колектив Алессіо Ліші в сезоні-2025/26 не перемагав жоден із клубів, які нині йдуть у топ-10 турнірної таблиці. Очікуємо, що гості з Більбао теж не дозволять памплонцям цю ситуацію змінити.\n\nМаючи сім перемог при трьох поразках в останніх десяти матчах чемпіонату на Естадіо Ель-Садар, Атлетік буде впевнений у своїй спроможності набрати щонайменше один заліковий бал. Підопічним Ернесто Вальверде є що доводити після двох поспіль поразок у Ла Лізі, однак їхня виїзна форма викликає питання, тоді як майбутній суперник тільки вдома й почуває себе комфортно.\nСубота, 3 січня, 19:30. Естадіо Мартінес Валеро, Ельче\nЕльче туром раніше розгромом Райо Вальєкано (4:0) продовжив свою безпрограшну домашню серію в Ла Лізі (5В, 4Н). У листопаді команді Едера Сарабії удалося на Естадіо Мартінес Валеро відібрати очки в мадридського Реала й тепер вона спробує досягнути подібного в дуелі з іншим, на папері менш небезпечним суперником із топ-4 турнірної таблиці чемпіонату.\n\nВільярреал закрив 2025 рік домашньою поразкою від Барселони (0:2), принаймні на деякий час попрощавшись із третьою сходинкою Ла Ліги, яку перехопив мадридський Атлетіко. Колектив Марселіно до майбутнього протистояння підходить на тлі трьох поспіль невдач і прагне реабілітуватися перед своїми вболівальниками, хоча стосовно здобуття ним трьох очок у суботу є сумніви.\nСубота, 3 січня, 22:00. RCDE Стедіум, Корнелья де Льобрегат/Ель-Прат де Льобрегат\nПовний анонс цього протистояння читайте на нашому сайті вранці 03.01.2026.\n\nНеділя, 4 січня, 15:00. Рамон Санчес Пісхуан, Севілья\nТуром раніше Севільї очікувано не вдалося уникнути поразки від Реала в Мадриді (0:2), але вже цієї неділі підопічні Матіаса Алмейди справедливо розраховуватимуть виключно на перемогу. Клуб з однойменного міста має серію з дев'яти матчів без невдач у дуелях із Леванте в усіх турнірах (8В, 1Н) і готовий продовжити її у неділю.\n\nКлуб із Валенсії збирається дебютувати під керівництвом Луїша Каштру. Леванте від початку жовтня не перемагав у Ла Лізі (2Н, 6П), у 17-му турі за рахунок нічиєї із Реалом Сосьєдад перервавши свою програшну серію з п'яти матчів. У той же час безвиграшна в недільній дуелі із Севільєю майже напевно досягне позначки в дев'ять поєдинків.\nНеділя, 4 січня, 17:15. Естадіо Сантьяго Бернабеу, Мадрид\nПовний анонс цього протистояння читайте на нашому сайті вранці 04.01.2026.\nНеділя, 4 січня, 19:30. Мендісорроса, Віторія-Гастейс\nАлавес минулий рік завершив виїзною поразкою від Осасуни (0:3) і новий сподівається розпочати успіхом у домашньому матчі проти одного з головних претендентів на виліт. Саме на Мендісорроса команда Едуардо Коудета набрала 14 із 18-ти наявних у неї очок і в поєдинку з Реалом Ов'єдо статистика її домашніх виступів навряд чи погіршиться.\n\nГільєрмо Альмада на чолі клубу з Ов'єдо стартував нічиєю із Сельтою вдома (0:0). Реал не перемагав у Ла Лізі з кінця вересня (5Н, 5П), а в семи поспіль останніх матчах турніру не порадував своїх уболівальників жодним результативним ударом. Нинішній стан Реала Ов'єдо свідчить про майже неминучість невдачі в недільній дуелі з Алавесом.\nНеділя, 4 січня, 19:30. Естаді Мальорка Сон Муа, Пальма де Мальорка\nМальорка після виїзної нічиєї із Валенсією (1:1) сподіватиметься в недільній дуелі з Жироною продовжити свою безпрограшну домашню серію в Ла Лізі, яка нині налічує сім матчів (3В, 4Н). Колектив Ягоби Аррасате зіграв унічию з трьома іншими претендентами на виліт у попередніх чотирьох турах і тепер має серйозні наміри збільшити відрив від аутсайдерів.\n\nЖирона завершила 2025 рік очікуваною домашньою поразкою від мадридського Атлетіко (0:3). Підопічні Мічела досі перебувають у зоні вильоту й потребують залікових балів. Клуб із Каталонії не перемагав Мальорку на виїзді з травня 2015 року (2Н, 5П) і прагне перервати цю невдалу серію за рахунок майбутньої очної зустрічі.\nНеділя, 4 січня, 22:00. Аноета, Сан-Себастьян\nПовний анонс цього протистояння читайте на нашому сайті вранці 04.01.2026.\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Фенербахче наполягає на трансфері нападника Мілана",
        "image": "https://images.football.ua/i/news/630x373/570/570562.jpg",
        "text": "Форвард Мілана Крістофер Нкунку може продовжити кар'єру в Туреччині. За даними журналіста Sports Digitale Ягіза Сабунджуоглу, Фенербахче вже вступив у офіційні переговори з \"россонері\" щодо трансферу нападника. Міланці налаштовані виручити від продажу гравця 35 мільйонів євро і наразі не планують знижувати ціну. \nТурецький гранд намагається переконати італійську сторону пом'якшити фінансові вимоги, проте Мілан займає жорстку позицію. У разі успішного завершення угоди, головний тренер Фенербахче Доменіко Тедеско планує використовувати Нкунку на позиції центрального нападника або під форвардом. Фахівець добре знайомий із можливостями француза за спільною роботою в Лейпцигу.\n28-річний Крістофер Нкунку перебрався до Мілана з Челсі влітку 2025 року за 37 мільйонів євро, підписавши контракт до 2030 року.\nУ поточному сезоні француз провів за \"россонері\" 14 матчів, забивши один гол та віддавши дві результативні передачі. \nРаніше повідомлялося, що Мілан розпочав роботу над трансфером Шерифа з Анже."
    },
    {
        "title": "Серія A відмовляється від помаранчевого м’яча через проблеми з видимістю",
        "image": "https://images.football.ua/i/news/630x373/570/570558.png",
        "text": "Президент Серії A Еціо Сімонеллі підтвердив, що італійська ліга більше не використовуватиме помаранчевий м’яч у зимових матчах. Причиною стали численні скарги від уболівальників, зокрема людей із порушенням сприйняття кольорів, які не могли чітко бачити м’яч під час гри.\nЗа словами Сімонеллі, ліга вже звернулася до виробника з вимогою прискорити виготовлення нових м’ячів іншого кольору. Для проведення одного туру чемпіонату необхідно близько 500 м’ячів, не враховуючи тих, що використовуються командами на тренуваннях, тож процес заміни потребує часу.\n\"Ми отримали багато обґрунтованих скарг — люди з дальтонізмом просто не бачать цей м’яч. Ми попросили нашого постачальника пришвидшити виробництво нових м’ячів. На кожен матч потрібно 25 м’ячів, тобто приблизно 500 на тиждень, не рахуючи тренувальних. Виробництво вже запущене, але знадобиться певний час, щоб повністю відмовитися від помаранчевого варіанту. Це рішення виявилося невдалим, тож ми повернемося до жовтого або білого кольору\", — заявив Сімонеллі в ефірі програми Radio Anch'io Sport на Rai Radio 1.\nДо речі, Маліновський отримав найнижчу оцінку в матчі Дженоа проти Роми."
    },
    {
        "title": "Довбик хоче продовжити кар’єру в Серії А, незважаючи на інтерес Евертона",
        "image": "https://images.football.ua/i/news/630x373/570/570537.jpg",
        "text": "Майбутнє нападника Роми Артема Довбика у складі \"вовків\" все ще не визначено, але є ймовірність, що він змінить клуб цієї зими. Про це повідомляє журналіст Джанлука Ді Марціо.\nЗа інформацією джерела, у послугах 28-річного українця активно зацікавлений Евертон, у якому виступає його співвітчизник Віталій Миколенко.\n\"Іриски\" готові поторгуватися з Ромою, а також запропонувати в обмін Норберта Бету. Проте сам Довбик, схоже, не збирається змінювати чемпіонат і хоче залишитися в Італії.\nТакож Ді Марціо додає, що в Італії українцем цікавиться Комо, який поки що не робив пропозицій та не виходив на контакти з гравцем. Також є інтерес від Наполі та Мілана.\nУ нинішньому сезоні Довбик провів 14 матчів, у яких забив два м'ячі та віддав два асисти."
    },
    {
        "title": "Довбик повернувся подивитись на впевнену перемогу Роми над Дженоа з Маліновським",
        "image": "https://images.football.ua/i/news/630x373/570/570523.jpg",
        "text": "Добігає до завершення 2025 календарний рік, і зокрема в італійській Серії A залишалось зіграти всього один матч вечором понеділка в рамках сімнадцятого туру для того, щоб нарешті перегорнути цю сторінку в історії національної першості. Організатори змагань запросили нас до столиці, де місцева Рома приймала генуезький Дженоа, і справжньому українському вболівальнику пройти повз це протистояння було просто неможливо.\nБо півзахисника Руслана Маліновського ми вже звикли бачити в стартовому складі \"грифонів\" за ходом поточної кампанії, а от несподіване повернення нападника Артема Довбика після травми до заявки \"вовків\" на цю гру давало нам зрозуміти, що цілком імовірним міг бути сценарій, за якого обидва гравці збірної України перетнуться на полі Стадіо Олімпіко в звітному протистоянні.\nПроте цього так і не сталось, на що були цілком конкретні суто футбольні причини. Даніеле Де Россі поставив Маліновського грати в глибині опорної зони роль розігруючого, але в першому таймі гостям розігрувати було просто нічого. Несподівано агресивно виявила себе Рома вже на самому старті зустрічі й уже до 20 хвилини забезпечила собі перевагу в два м’ячі.\nЦе сталось за підсумком недопрацювань оборони Дженоа біля власних воріт, що дозволило відзначитись Суле на 14 та Коне на 19 хвилинах відповідно. Усі загроза від римлян надходила при цьому з правого краю поля. Та й третій гол вони забили з того ж флангу, але до цього пресингом примусили Маліновського помилитись із передачею назад до власного штрафного, чим зумів скористатись як не той-таки Суле, так Фергюсон на добиванні.\nВиходить, що Руслан \"подарував\" гол прямому конкуренту Довбика, а тим часом його команда пропустила ще й учетверте, але Коне від дубля стримав свисток арбітра про фол француза проти воротаря під час спроби зіграти на добиванні на межі чужого воротарського. І якщо залишити поза увагою момент з ударом головою Естігора наприкінці першого тайму, коли Свілар дивом зумів перевести м’яч на кутовий плечем, то Дженоа провалився по всіх статтях у першому таймі.\nПісля перерви, зрозуміло, команда Джан П’єро Гасперіні радше перебувала в очікуванні на новорічний стіл, аніж намагалась забезпечити суперникам повний розгром на власному полі. І також зрозуміло, що Де Россі намагався щось змінити в грі власних підопічних, заради чого навіть зняв Маліновського з гри, але конструктиву в атаці від \"грифонів\" у цій грі справді було не надто багато.\nСеред яскравих подій другої половини матчу таким чином опинилась поява на полі Довбика після травми аж на 85 хвилині та його чотири ефективні доторки до м’яча з подальшим продовженням атак власної команди (не завжди вдалим), а також м’яч престижу від Дженоа, на який гості таки наважились на 87 хвилині. І тут не без везіння — удар Ехатора з відскоку в центрі штрафного супроводжував рикошет, без якого Свілар принаймні робив вигляд, що може парирувати загрозу.\nУ наступному турі Рома гостюватиме в Аталанти, тоді як генуезький Дженоа прийматиме Пізу.\n\nРома — Дженоа 3:1\nГоли: Суле, 14, Коне, 19, Фергюсон, 31 — Ехатор, 87\nРома: Свілар — Манчіні (Гіларді, 74), Зюлковські, Ермосо — Челік, Крістанте (Пізіллі, 74), Коне, Веслі (Ренш, 85) — Суле (Ель-Шаараві, 57), Дібала — Фергюсон (Довбик, 85)."
    },
    {
        "title": "Інтер мінімально переграв Аталанту та втримав лідерство в Серії А",
        "image": "https://images.football.ua/i/news/630x373/570/570461.jpg",
        "text": "У матчі 17-го туру чемпіонату Італії Інтер здобув важливу перемогу над Аталантою на виїзді. Поєдинок відбувся на стадіоні Джевісс — Атлеті Адзуррі д’Італія в Бергамо та завершився з рахунком 1:0 на користь гостей.\nУ першому таймі нападник Інтера Маркус Тюрам відзначився забитим м’ячем, однак взяття воріт було скасоване після перегляду епізоду. Долю зустрічі вирішив гол Лаутаро Мартінеса, який на 65-й хвилині точно пробив у ворота господарів.\nЗавдяки цій перемозі Інтер зберіг перше місце в турнірній таблиці Серії А, маючи 36 очок після 16 матчів. Аталанта з 22 пунктами після 17 ігор розташовується на 11-й позиції.\nАталанта — Інтер 0:1\nГол: Мартінес, 65\nАталанта: Карнезеккі — Джимсіті, Гін, Колашинац (Самарджич, 75) — Дзаппакоста (Муса, 46), де Рон, Едерсон, Залевські (Бернасконі, 65) — Де Кетеларе, Пашалич (Сулемана, 58) — Скамакка\nІнтер: Зоммер — Біссек, Аканджі, Бастоні — Енріке, Барелла (Мхітарян, 76), Чалханоглу, Зелінські, Дімарко (Аугусто, 76) — Тюрам (Еспозіто, 64), Мартінес (Діуф, 84)\nПопередження: Колашинац, Сулемана — Бастоні"
    },
    {
        "title": "Аталанта — Інтер. Анонс і прогноз на матч Серії А 28.12.2025",
        "image": "https://images.football.ua/i/news/630x373/570/570397.jpg",
        "text": "У рамках 17-го туру італійської Серії А-2025/26 у Бергамо місцева Аталанта прийматиме міланський Інтер.\n[*] — положення в турнірній таблиці\nНЕДІЛЯ, 28 ГРУДНЯ, 21:45. NEW BALANCE АРЕНА, БЕРГАМО. ГОЛОВНИЙ АРБІТР — ФЕДЕРІКО ЛА ПЕННА. ПРЯМА ТРАНСЛЯЦІЯ НА MEGOGO\nАталанта на тлі чотирьох поспіль домашніх звитяг у всіх турнірах спробує порадувати своїх уболівальників і в передостанньому для Серії А матчі 2025 року. У поєдинках з Інтером у чемпіонаті клуб із Бергамо не набирав більше одного очка з листопада 2018-го (5Н, 8П), зокрема поступившись гранду з Мілана в кожній з шести попередніх дуелей.\n\nПісля призначення Раффаеле Палладіно форма Аталанти помітно покращилася, що дозволяє його підопічним мріяти про боротьбу за вихід до єврокубків. Клуб із Бергамо цілком спроможний бодай дати бій одному з претендентів на Скудетто, раніше зазнавши поразки тільки в одному з 12-ти матчів удома в сезоні-2025/26 (+6В, 5Н).\nІнтер до недільного протистояння підходить на тлі невдачі в Суперкубку Італії. Півфінальна поразка від Болоньї у серії пенальті залишила клуб із Мілана без вирішального матчу турніру вперше з 2020 року. Тим часом у Серії А, незадовго до безуспішних відвідин Саудівської Аравії, колектив Крістіана Ківу повернувся на першу сходинку завдяки перемозі над Дженоа в Генуї (2:1).\n\nМіланський гранд готовий завершити рік на мажорній ноті, втримавши статус лідера чемпіонату. За версією букмекерів, саме команда Ківу має більші шанси на здобуття трьох очок. Так, на перемогу Інтера можна поставити з коефіцієнтом 2.07, тоді як потенційний успіх Аталанти оцінюється показником 3.58. Імовірність нічиєї представлена ​​коефіцієнтом 3.62.\nАталанта: Карнезеккі — Скальвіні, Гін, Колашинац — Дзаппакоста, Едерсон, де Рон, Залевські — Де Кетеларе, Пашалич — Скамакка\nІнтер: Зоммер — Біссек, Аканджі, Бастоні — Л. Енріке, Барелла, Чалханоглу, Мхітарян, Дімарко — Мартінес, Тюрам"
    },
    {
        "title": "Атлетіко відмовився від трансферу Довбика",
        "image": "https://images.football.ua/i/news/630x373/570/570394.jpg",
        "text": "Мадридський Атлетіко відповів відмовою на несподівану пропозицію італійської Роми щодо обміну нападниками.\nЯк повідомляє авторитетний інсайдер Маттео Моретто, керівництво вовків намагалося підсилити свою атаку італійським форвардом мадридців Джакомо Распадорі, запропонувавши натомість Артема Довбика.\nЗа інформацією джерела, римський клуб активно шукає варіанти для підсилення передньої лінії та розглядав Распадорі як ідеальну кандидатуру для тактичних схем команди.\nПроте Атлетіко миттєво відхилив цю пропозицію. Клуб Дієго Сімеоне не лише розраховує на Распадорі, а й не розглядає варіант із підписанням Довбика у поточному статусі.\nНагадаємо, що влітку 2024 року Артем Довбик був за крок до переходу саме в Атлетіко. Мадридці вже погодили умови трансферу з Жироною, проте в останній момент українець віддав перевагу Ромі.\nНапередодні зʼявилася інформація, що українець повністю відмовився від мʼязової травми та готується до матчу з Дженоа у загальній групі."
    },
    {
        "title": "Довбик може покинути Рому вже взимку: форвардом цікавиться клуб із Туреччини",
        "image": "https://images.football.ua/i/news/630x373/570/570665.jpg",
        "text": "Форвард збірної України Артем Довбик може залишити Рому вже під час зимового трансферного вікна. Про це повідомляє відомий італійський інсайдер Нікола Скіра.\nЗа його інформацією, головний тренер римлян Джан П’єро Гасперіні не розглядає українського нападника як ключову фігуру у своїх тактичних планах. Саме це суттєво підвищує ймовірність відходу Довбика з клубу найближчим часом.\nІнтерес до 27-річного форварда вже проявив один із турецьких клубів, назва якого поки не розголошується. Переговори перебувають на початковій стадії, а остаточне рішення щодо можливого трансферу ще не ухвалене.\nУ поточному сезоні Артем Довбик провів за Рому 14 матчів у всіх турнірах, у яких відзначився двома забитими м’ячами та двома результативними передачами."
    },
    {
        "title": "Пішов з життя колишній тренер Марселя, який перемагав Шахтар",
        "image": "https://images.football.ua/i/news/630x373/570/570322.jpg",
        "text": "У віці 72 років пішов з життя колишній головний тренер Монпельє та Марселя Жан-Луї Гассе. Про це повідомляє офіційний сайт «олімпійців»."
    },
    {
        "title": "Дембеле визнаний найкращим спортсменом Франції у 2025 році",
        "image": "https://images.football.ua/i/news/630x373/570/570296.jpg",
        "text": "Нападника ПСЖ Усмана Дембеле було визнано найкращим спортсменом Франції за підсумками 2025 року за версією авторитетного видання L'Équipe.\nУ боротьбі за нагороду 28-річний француз набрав 803 очки, що дозволило йому випередити плавця Леона Маршана (661) та представника парусного спорту Чарлі Даліна (380).\nТакож додамо, що до топ-10 спортсменів року увійшов ще один футболіст і він також представляє ПСЖ — це форвард Дезіре Дуе, який набрав 71 очко та зайняв дев'яте місце.\nЦього сезону Дембеле провів 18 матчів, у яких забив шість голів та віддав п'ять асистів. Також він отримав Золотий м'яч. На рахунку Дуе 19 зустрічей, шість голів та чотири гольові передачі."
    },
    {
        "title": "Цікава умова ПСЖ може зірвати продовження контракту з Усманом Дембеле",
        "image": "https://images.football.ua/i/news/630x373/570/570204.jpg",
        "text": "Парі Сен-Жермен розпочав переговори щодо продовження контракту з Усманом Дембеле, попри те що чинна угода француза діє до червня 2028 року. Втім, як повідомляє Le Parisien, перемовини можуть зайти в глухий кут через нову фінансову політику клубу.\nЗа інформацією джерела, керівництво ПСЖ на чолі з Нассером Аль-Хелаїфі висуває гравцям, які ведуть переговори про нові контракти, спільну умову: нижча базова зарплата з компенсацією у вигляді підвищених бонусів за індивідуальні та командні досягнення.\nТакий підхід уже застосовується у переговорах з Вілліаном Пачо та Ібраїмом Мбає й є частиною стратегії зі стабілізації фінансів клубу.\nЦя модель не надто влаштовує володаря Золотого м'яча-2025 Дембеле, який має схильність до травм і побоюється втрати доходів у разі проблем зі здоров’ям. За даними Le Parisien, саме цей фактор може стати принциповою розбіжністю сторін, здатною зірвати домовленість.\nЖурналісти проводять паралелі з ситуацією воротаря Джанлуїджі Доннарумми, який не прийняв подібні умови та влітку залишив ПСЖ, перейшовши до Манчестер Сіті."
    },
    {
        "title": "Цітаішвілі зацікавив Ліон, Лілль, Лаціо та Вільярреал",
        "image": "https://images.football.ua/i/news/630x373/570/570200.jpg",
        "text": "Вінгер Меца Георгі Цітаішвілі, права на якого все ще належать київському Динамо, привернув увагу низки клубів Ліги 1 та європейських чемпіонатів завдяки яскравим виступам у поточному сезоні. Про це повідомляє FootMercato.\n25-річний футболіст, який виступає за французький клуб на правах оренди, перебуває у центрі трансферної уваги на тлі своєї контрактної ситуації. 30 червня 2026 року завершаться як орендна угода з французьким клубом, так і контракт гравця з київським Динамо, після чого він стане вільним агентом.\nЗа інформацією джерела, інтерес до грузинського вінгера проявляють Ліон та Лілль, а також італійський Лаціо. Окрему зацікавленість виявляє Вільярреал, де виступає співвітчизник Цітаішвілі Жорж Мікаутадзе, який нібито переконує керівництво іспанського клубу запросити партнера по збірній.\nУ поточному сезоні Георгі Цітаішвілі провів 16 матчів у Лізі 1, у яких забив 2 голи та віддав 1 результативну передачу. Його впевнена гра, зокрема у матчі проти ПСЖ, в якому він забив гол, лише посилила інтерес до футболіста напередодні відкриття трансферного ринку."
    },
    {
        "title": "Арсенал та німецькі гранди полюють на юного таланта Марселя",
        "image": "https://images.football.ua/i/news/630x373/570/570166.jpg",
        "text": "Півзахисник Марселя Дерріл Бакола має неабиякий попит на трансферному ринку. Про це повідомляють журналісти видання Footmercato.\nЗгідно з інформацією джерела, у послугах перспективного французького хавбека серйозно зацікавлені лондонський Арсенал, а також представники німецької Бундесліги — Штутгарт і дортмундська Боруссія. Чинна трудова угода футболіста з провансальським клубом розрахована до середини 2027 року.\nУ поточному сезоні-2025/26 Бакола вже встиг взяти участь у семи поєдинках чемпіонату Франції. Окрім цього, юний півзахисник яскраво проявив себе у матчі загального етапу Ліги чемпіонів проти Ньюкаслу (2:1), де записав на свій рахунок результативну передачу. \nРаніше повідомлялося, що Айдара перейшов з Лейпцига у Ланс."
    },
    {
        "title": "Айдара перейшов з Лейпцига у Ланс",
        "image": "https://images.football.ua/i/news/630x373/570/570156.jpg",
        "text": "Ланс на своєму офіційному сайті оголосив про підписання контракту з центральним півзахисником Лейпцига Амаду Айдарою.\nУгода з 27-річним малійцем розрахована до 2029 року.\nЗа інформацією інсайдера Фабріціо Романо, сума трансферу склала близько трьох мільйонів євро плюс бонусні виплати.\nАйдара приєднатися до нової команди після виступів на Кубку африканських націй.\nНинішнього сезону Амаду на полі не з'являвся.\nПісля 16 турів Ланс лідирує у французькій Лізі 1, випереджаючи ПСЖ на одне очко."
    },
    {
        "title": "Офіційно: Ендрік — гравець Ліона",
        "image": "https://images.football.ua/i/news/630x373/570/570133.jpg",
        "text": "Один із найперспективніших молодих талантів світового футболу, бразилець Ендрік, офіційно став гравцем Ліона.\nПро підписання контракту з 19-річним нападником прес-служба ткачів повідомила після успішного завершення переговорів із мадридським Реалом.\nУгода розрахована на правах оренди до завершення поточного сезону. Мадридський клуб погодився відпустити гравця, щоб той отримав необхідну кількість ігрового часу, якої йому бракувало на Сантьяго Бернабеу через надвисоку конкуренцію в атаці.\nЛіон заплатить Реалу фіксовану суму в розмірі 1 мільйона євро.Клуби домовилися про розподіл фінансового навантаження — французька сторона покриватиме 50% заробітної плати бразильця. У новій команді Ендрік виступатиме під престижним 9-м номером.\nУ нього сезоні за мадридський Реал, Ендрік зіграв 3 матча у всіх турнірах, результативними діями не відзначався."
    },
    {
        "title": "Енріке — найкращий клубний тренер року за версією IFFHS",
        "image": "https://images.football.ua/i/news/630x373/570/570376.jpg",
        "text": "Міжнародна федерація футбольної історії та статистики IFFHS на своєму офіційному сайті опублікувала рейтинг найкращих тренерів року.\nСеред клубних наставників на першому місці опинився Луїс Енріке з ПСЖ, який набрав 222 очки.\nДруге місце посів Енцо Мареска з Челсі (60), третє – Ганс-Дітер Флік із Барселони (57). Топ-5 доповнили Венсан Компані з Баварії (42) та Мікель Артета з Арсеналу (24).\nУ рейтингу спеціалістів збірних найкращим вдруге поспіль було визнано Луїса де ла Фуенте (Іспанія) — 136 балів. З ним у першій п'ятірці опинилися Роберто Мартінес (Португалія, 83), Ліонель Скалоні (Аргентина, 59), Столе Сольбаккен (Норвегія, 48) та Томас Тухель (Англія, 41).\nРаніше повідомлялося, що Кейн очолив гонку за найпрестижнішу індивідуальну нагороду, випередивши Голанда та Мбаппе."
    },
    {
        "title": "У битві двох Боруссій вирішальний гол забив Баєр",
        "image": "https://images.football.ua/i/news/630x373/569/569883.jpg",
        "text": "У першому поєдинку 15-го туру німецької Бундесліги Боруссія Дортмунд на своєму полі переграла Боруссію Менхенгладбах з рахунком 2:0. Команда Ніко Ковача продовжила серію впевнених виступів у чемпіонаті, контролюючи хід гри майже протягом усього матчу.\nГосподарі швидко захопили ініціативу й відкрили рахунок уже на 10-й хвилині. Юліан Брандт замкнув точну подачу Нікласа Зюле з правого флангу, ефектно пробивши з льоту. Після цього дортмундці не знижували темпу, створювали моменти та кілька разів були близькі до другого гола, але на перерву команди пішли за мінімальної переваги господарів.\nПісля відпочинку Менхенгладбах намагався активізуватися, однак Боруссія Дортмунд надійно діяла в обороні й не дозволяла супернику створити справжню загрозу. Остаточно долю зустрічі було вирішено вже в компенсований час — на 90+7-й хвилині Максиміліан Баєр, який вийшов на заміну, реалізував передачу Фабіу Сілви та зняв усі питання щодо переможця.\nЗавдяки цій перемозі Боруссія Дортмунд зміцнила свої позиції у верхній частині турнірної таблиці, тоді як Боруссія Менхенгладбах перервала серію виїзних успіхів і залишилася без очок у принциповому дербі."
    },
    {
        "title": "Мусіала вже тренується з основою Баварії",
        "image": "https://images.football.ua/i/news/630x373/569/569655.jpg",
        "text": "Травмований Джамал Мусіала все ближче до відновлення. Як пише пресслужба Баварії, німецький атакувальний півзахисник взяв участь у тренуванні з основним складом клубу.\nНагадаємо, що футболіст досі не грав у новому сезоні, оскільки влітку на Клубному чемпіонаті світу він зламав малогомілкову кістку та вивихнув щиколотку.\nЩоправда, тренування Мусіали з основою тривало недовго. Разом із партнерами по команді він провів розминку, зробив кілька вправ, а після знову повернувся до індивідуального відновлення. За підсумком 14 турів Баварія з відривом у дев'ять очок від другого місця лідирує в Бундеслізі. \nРаніше повідомлялося, що Ноєр пропустить залишок року через травму."
    },
    {
        "title": "РБ Лейпциг відкрив тур Бундесліги поразкою від Уніона Берлін",
        "image": "https://images.football.ua/i/news/630x373/569/569418.jpg",
        "text": "Уніон Берлін у рідних стінах переграв РБ Лейпциг у стартовому матчі 14-го туру Бундесліги, продемонструвавши максимально ефективний футбол у другому таймі. Попри те, що команда Оле Вернера більше контролювала м’яч, саме берлінці були гострішими та краще реалізували свої моменти.\nПісля рівного та жорсткого першого тайму гра «спалахнула» після перерви. На 57-й хвилині Олівер Берк відкрив рахунок красивим ударом у верхній кут. Лейпциг відповів майже одразу — свіжий Гоміс забив через дві хвилини після виходу на поле.\nАле Уніон не зупинився. На 64-й хвилині Анса замкнув подачу Тріммеля та знову вивів господарів уперед. Лейпциг тиснув, але пробити впевнену оборону берлінців більше не зміг. А в компенсований час Скарке поставив крапку — 3:1.\nЦя перемога стала для Уніона п’ятою в сезоні та дозволила відірватися від зони вильоту. Лейпциг же знову не зумів підтвердити свій статус фаворита на виїзді.\nУніон Берлін — РБ Лейпциг 3:1\nГоли: Берк, 57, Анса, 64, Скарке, 90+3 -  Гоміс, 60"
    },
    {
        "title": "Олісе — найкращий гравець Бундесліги у листопаді",
        "image": "https://images.football.ua/i/news/630x373/569/569367.jpg",
        "text": "Вінгера мюнхенської Баварії Майкла Олісе визнано найкращим гравцем німецької Бундесліги за підсумками листопада. Про це повідомляє прес-служба ліги.\nУ боротьбі за нагороду 24-річний француз випередив Деніза Ундава (Штутгарт), Яна Діоманде (РБ Лейпциг), Ваутера Бюргера (Гоффенгайм), Ібрагіма Мазу (Баєр) та Данільо Доехі (Уніон).\nМинулого місяця Олісе провів п'ять поєдинків у чемпіонаті Німеччини, в яких забив два м'ячі та віддав п'ять гольових передач.\nНинішнього сезону Майкл відіграв 28 матчів у всіх турнірах, у яких забив 12 голів та віддав 16 асистів.\nПісля 13 турів Баварія лідирує у Бундеслізі, випереджаючи Лейпциг на вісім очок. Свій наступний матч команда Венсана Компані проведе проти Майнца — гра запланована на 14 грудня."
    },
    {
        "title": "Баварія готова продати Бої в АПЛ",
        "image": "https://images.football.ua/i/news/630x373/568/568762.jpg",
        "text": "Баварія може розлучитися з французьким захисником Сашою Бої вже в зимове трансферне вікно. Про це інформує видання Bild.\nМюнхенці готові відпустити 25-річного француза, якщо отримають пропозицію у розмірі не менше 15 мільйонів євро. Захисник привернув увагу Крістал Пелес, проте англійський клуб хоче взяти гравця в оренду, а не купувати відразу.\nСаша Бої став гравцем Баварії у 2024 році. У поточному сезоні він зіграв у 14 матчах у всіх турнірах і записав на свій рахунок одну результативну передачу. Його чинний трудовий договір розрахований до кінця сезону-2027/28. \nРаніше повідомлялося, що Бенфіка зацікавлена у трансфері захисника Баварії."
    },
    {
        "title": "Кубок Німеччини: Боруссія Дортмунд вилетіла від Баєра Леверкузен, РБ Лейпциг пройшов далі ",
        "image": "https://images.football.ua/i/news/630x373/568/568732.jpg",
        "text": "У рамках головної вивіски 1/8 фіналу Кубка Німеччини між собою зустрілися два гранди німецького футболу: дортмундська Боруссія приймала на своєму полі леверкузенський Баєр.\nПереможця цього протистояння визначив єдиний гол Мази, який і вивів \"фармацевтів\" до наступного раунду турніру.\nУ паралельній зустрічі РБ Лейпциг впорався з головним аутсайдером другого дивізіону — \"бики\" здобули перемогу над Магдебургом з рахунком 3:1, а головним героєм зустрічі став Баумгартнер, який оформив дубль.\n*РБ Лейпциг — Магдебург 3:1\nГоли: Нуса, 19, Баумгартнер, 29, 54 — Гнака, 11 (пен.)"
    },
    {
        "title": "Вагнер залишив посаду тренера Аугсбурга",
        "image": "https://images.football.ua/i/news/630x373/568/568681.jpg",
        "text": "Футбольний клуб Аугсбург офіційно повідомив про звільнення 38-річного фахівця Сандро Вагнера з посади головного тренера. Про це інформує пресслужба німецького клубу.\nСпівпрацю між сторонами було припинено за обопільною згодою. Вагнер очолював команду з літа 2025 року.\nПісля 12 проведених турів чемпіонату Німеччини Аугсбург набрав лише десять балів і розташовується на 14-й позиції в турнірній таблиці.\nНаступний поєдинок у рамках німецької Бундесліги команда проведе на домашньому стадіоні проти леверкузенського Баєра в суботу, 6 грудня."
    },
    {
        "title": "Баєр у гостях обіграв Лейпциг",
        "image": "https://images.football.ua/i/news/630x373/569/569940.jpg",
        "text": "Леверкузенський Баєр у матчі 15 туру німецької Бундесліги в гостях обіграв Лейпциг із рахунком 3:1.\n\"Бики\" відкрили рахунок на 35 хвилині зусиллями Ксавера Шлагера, проте ще до перерви \"аптекарі\" не лише зрівняли цифри на табло, а й вийшли вперед — авторами голів стали Мартен Тер'є та Патрік Шик.\nОстаточну крапку в матчі поставив Монтрелл Калбрет із голом на сьомій компенсованій хвилині до другого тайму.\nПісля 15 турів Баєр та Лейпциг набрали по 29 очок і займають третє та четверте місця відповідно.\nРБ Лейпциг — Баєр Леверкузен 1:3\nГоли: Шлагер, 35 -  Тер'є, 40, Шик, 44, Калбрет, 90+7.\nРБ Лейпциг: Гулачі — Неделькович (Баку, 70), Орбан, Люкеба, Раум — Баумгартнер, Зайвальд (Бітшіабу, 89), Шлагер — Гардер, Кардосо (Максимович, 70), Гоміс (Вернер, 79).\nБаєр Леверкузен: Флеккен — Андріх, Баде, Белосян — Артур (Васкес, 83), Гарсія, Тілльман, Телла (Кофане, 77) — Тер'є (Тап, 77), Гофманн (Фернандес, 57) — Шик (Калбрет, 77).\nПопередження: Люкеба — Артур, Тап."
    }
]