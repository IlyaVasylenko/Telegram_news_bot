[
    {
        "title": "Арсенал — Баварія. Анонс і прогноз на матч Ліги чемпіонів 26.11.2025",
        "image": "https://images.football.ua/i/news/630x373/568/568159.jpg",
        "text": "П’ята стадія основного раунду Ліги чемпіонів зводить на Емірейтс дві найкращі команди турніру після чотирьох турів — Арсенал та Баварію. Саме вони зберігають ідеальний показник у 12 очок, і тепер неминуче хтось втратить бездоганний статус. Дві найпотужніші європейські машини цього сезону виходять на очну дуель — і це не є якимось перебільшенням.\nСЕРЕДА, 5 ЛИСТОПАДА, 22:00 ▪️ ЕМІРЕЙТС СТЕДІУМ, ЛОНДОН ▪️ ГОЛОВНИЙ АРБІТР — МАРКО ГВІДА (ІТАЛІЯ) ▪️ ПРЯМА ТРАНСЛЯЦІЯ НА MEGOGO\nЛондонці підходять до гри просто у феноменальній формі: команда Мікеля Артети впевнено очолює АПЛ, а в Лізі чемпіонів є єдиною командою, яка наразі не пропустила жодного м’яча. У таборі \"канонірів\" панує яскравий атакувальний ритм, який наочно проявився у перемозі над Тоттенгемом — хет-трик Еберечі Езе став першим в історії Прем’єр-ліги у дербі Північного Лондона, а Троссар відкрив рахунок після рикошету у результаті феноменальної передачі від Меріно. Навіть коли суперники намагались повернутись у гру (хоч це і гучно сказано), Арсенал не дав зламати темп і зберіг шестиочкову перевагу в чемпіонаті.\n\nУ Європі \"каноніри\" ідуть чітко за графіком: чотири перемоги, одинадцять забитих, нуль пропущених. Це одна з найкращих оборон сезону, попри втрату Габріела, якого, як виявилося, здатен відмінно замінити П’єро Інкап'є. Підсилюють оптимізм і повернення Мадуеке та Мартінеллі, хоча доля участі Йокереса та Едегора вирішуватиметься ближче до гри.\nКоманда Вінсента Компані не поступається Арсеналу в результативності: чотири тури, чотири перемоги, найкраща атака турніру. На виїзді мюнхенці перемогли чинного чемпіона Європи ПСЖ, а в Бундеслізі влаштували божевільне повернення з 0:2 до 6:2 у матчі з Фрайбургом. Майкл Олісе провів, можливо, найкращий матч у кар’єрі, набравши п’ять результативних дій.\n\nЄдину пляму у Парижі залишило вилучення Луїса Діаса — його не буде через тривалу дискваліфікацію, а ситуацію ускладнює травма Джамала Мусіали та відсутність Альфонсо Девіса. Гнабрі ще під питанням, але Баварія все одно зберігає потужний атакувальний ресурс. Гаррі Кейн, який уже 15 разів забивав Арсеналу у всіх турнірах, знову готуватиметься до \"улюбленої жертви\". Чи вдастся одному з головних претендентів на Золотий м'яч вразити ворота \"канонірів\" вперше у єврокубковому сезоні — дізнаємося вже сьогодні.\nАРСЕНАЛ : Рая — Тімбер, Саліба, Інкап'є, Калафіорі — Субіменді, Райс, Езе — Сака, Меріно, Мадуеке\nНе зіграють: Габріел (стегно), Гаверц (коліно)\nБАВАРІЯ : Ноєр — Лаймер, Упамекано, Та, Станішич — Кімміх, Павлович — Карл, Олісе, Гнабрі — Кейн\nНе зіграють: Альфонсо Девіс (коліно), Луїс Діас (дискваліфікація), Мусіала (щиколотка)"
    },
    {
        "title": "Евертон у меншості та з Миколенком зіпсував Аморіму річницю на чолі Манчестер Юнайтед",
        "image": "https://images.football.ua/i/news/630x373/568/568177.jpg",
        "text": "Дванадцятий тур англійської Прем’єр-ліги закривали пізнім вечором понеділка своїм протистоянням на Олд Траффорд Манчестер Юнайтед та Евертон. Команди, які й у цьому сезоні перебувають поруч у турнірній таблиці, але все ж таки на місцях вищих, аніж це було рік тому. До речі, за цей час у \"ірисок\" змінився головний тренер і повернувся Девід Моєс, а от португалець Рубен Аморім рівно рік тому провів перший матч на чолі \"Червоних дияволів\", тож чим звітна зустріч не була можливістю підбити певні підсумки роботи керманича господарів на своїй посаді?\nДля гостей із Ліверпуля ця гра взагалі-то починалась невдала, бо начебто вони побігли атакувати на перших хвилинах, але доволі швидко стало зрозуміло, що матч достроково має завершувати Шеймус Коулман, який вряди-годи з’явився в стартовому складі, але через пошкодження так одразу й мав залишати поле. А ще на 13 хвилині ми стали свідками абсолютної дурості у виконанні півзахисника команди Моєса Ідрісса Гує, який дав ляпаса в словесній баталії Майклу Кіну, що не залишилось без уваги головного арбітра, а от Евертон таки залишився в меншості.\nБільшого подарунку для Аморіма годі було й шукати. Хіба що гості мали ще й \"перев’язати\" стрічкою цей пакет власних невдач у вигляді якоїсь помилки в захисті. Але останнього Евертон припускався в значно меншій кількості, аніж на це розраховували суперники. Проте гра в меншості все одно почала даватись узнаки, але не одразу.\nТут навпаки сталась така історія, що саме гості й вийшли першими вперед за рахунку на 29 хвилині, коли Дьюзберрі-Голлу дали простір на лівому фланзі штрафного для точного удару з підкруткою в дальній кут із передачі Гарнера. Чи варто казати, що до цього Юнайтед у атаці створив момент лише для удару Бруну ще до того, як суперники залишились у меншості, та й після лише удари Доргу та Каземіро заслуговували уваги до перерви.\nНа другий тайм Евертон очікувано вийшов виключно з думками про гру від оборони й, як наслідок, атакувальні показники команди Моєса взагалі змін не зазнали. А от колектив Аморіма намагався відчайдушно навалюватись на чужі ворота з фланговими передачами та значною кількістю ударів у площину, але… Пікфорд. Так, цього було достатньо щоб протистояти навіть нереальним за складністю виконання ударами, яким, наприклад, був один із пострілів головою від Зіркзе.\nІ так у напруженні й дограли \"іриски\" цю зустріч на тоненького. Команда Аморіма в окремі моменти наче й знаходила потрібний атакувальний темп, але тривала ця активність недовго, після чого доводилось відкатуватись і заходити на друге коло. Навіть у фінальному штурмі господарів було помітно, що просто не вистачає обертів атаці. Хоча моменти дійсно були дуже хорошими, а кількість порятунків воріт від Пікфорда зашкалювала. Ціна \"сухого\" матчу інколи буває й такою.\nУ наступному турі Манчестер Юнайтед гостюватиме в лондонського Крістал Пелес, а Евертон прийматиме Ньюкасл.\n\r\nМанчестер Юнайтед — Евертон 0:1\nГол: Дьюзбері-Голл, 29\nМанчестер Юнайтед: Ламменс — Йоро, де Лігт, Шоу — Мазрауї (Маунт, 46), Каземіро (Мейну, 58), Фернандеш, Доргу (Далот, 58) — Діалло, Зіркзе — Мбемо.\nЕвертон: Пікфорд — Коулман (О'Браєн, 10), Тарковські, Кін, Миколенко — Гує, Гарнер — Ндіає (Бету, 81), Дьюзберрі-Голл (Алькарас, 87), Гріліш (Макніл, 87) — Баррі (Іроегбунам, 81).\n\nПопередження: Мбемо, Каземіро"
    },
    {
        "title": "Гана отримав пряме вилучення у грі з Манчестер Юнайтед за ляпас одноклубнику",
        "image": "https://images.football.ua/i/news/630x373/568/568175.jpg",
        "text": "У рамках заключного матчу 12-го туру англійської Прем'єр-ліги Евертон вирушив у гості до Манчестер Юнайтед на Олд Траффорд.\nВже з перших хвилин для \"ірисок\" пішло багато чого не за планом: спочатку на 10-й хвилині Шеймус Коулман потребував вимушеної заміни, а вже за три хвилини \"відзначився\" Ідрісса Гана Гує.\nПісля однієї з атак манкуніанців 36-річний сенегалець визвірився на свого одноклубника Майкла Кіна, однак словами діло не обмежилося — Гана дав центрбеку Евертона ляпас після того, як той того відштовхнув, за що й отримав червону картку від Тоні Гаррінгтона.\nПісля цього Гує став ще більш агресивним — Джордану Пікфорду та Іліману Ндіає довелося допомогти йому залишити поле домашньої арени Манчестер Юнайтед."
    },
    {
        "title": "Манчестер Юнайтед — Евертон. Анонс і прогноз на матч АПЛ 24.11.2025",
        "image": "https://images.football.ua/i/news/630x373/567/567957.jpg",
        "text": "У понеділковий вечір АПЛ повертається на Олд Траффорд гучним протистоянням: Манчестер Юнайтед, який переживає найкращу форму за каденції Рубена Аморіма, прийматиме Евертон Девіда Моєса — команду, що прагне зламати тривалу смугу невдач на виїзді та нарешті голосно заявити про себе в матчі проти гранда.\nПОНЕДІЛОК, 24 ЛИСТОПАДА, 22:00 ▪️ ОЛД ТРАФФОРД, МАНЧЕСТЕР ▪️ ГОЛОВНИЙ АРБІТР — ТОНІ ГАРРІНГТОН ▪️ ПРЯМА ТРАНСЛЯЦІЯ — SETANTA SPORTS\nМанчестер Юнайтед перебуває в рідкісно стабільній фазі — п’ять матчів без поразок і чотири поспіль домашні перемоги в чемпіонаті свідчать про чіткий прогрес. Команда Аморіма стала небезпечною у перших таймах: за кількістю голів до перерви манкуніанці лідирують у Прем’єр-лізі, демонструючи агресивність і контроль. Водночас слабким місцем залишаються завершальні 30 хвилин — саме тоді Юнайтед пропускає найбільше, і це регулярно змушує рятуватися пізніми голами.\n\nОстанні два тури — яскравий приклад цієї подвійності. І проти Тоттенгема, і проти Ноттінгем Форест \"червоні дияволи\" вели у рахунку, але в обох матчах вони були змушені виривати нічию в кінцівці завдяки Амаду та де Лігту. Водночас індивідуальна форма окремих виконавців вражає: Браян Мбемо став головною зброєю атаки, Каземіро повернув собі статус лідера середини поля, а Бруну Фернандеш адаптується до глибшої ролі, зберігаючи вплив на гру.\nЩодо Евертона, то колектив Девіда Моєса нарешті вдихнув повітря після складного відрізка, здобувши впевнену перемогу 2:0 над Фулгемом перед міжнародною паузою. \"Іриски\" почали демонструвати структурність і характер, а ключові новачки на кшталт Джека Гріліша та Дьюзбері-Голла оживили атакувальний потенціал команди. Ідрісса Гана Гує, попри 36 років, залишається головним мотором півзахисту — його вплив на темп та відбір став визначальним у попередніх матчах.\n\nТа попри домашній прогрес, гості приїжджають у Манчестер із серйозним тягарем. Евертон не вигравав на Олд Траффорд з 2013 року, має дев’ятиматчеву серію без успіхів у понеділкових поєдинках АПЛ (так-так, є й така цікава статистика), а також залишається найгіршою командою ліги у виїзних матчах у цей день тижня. Однак вражаюча форма Гріліша і дисциплінованість оборони дають надію порушити цю невтішну тенденцію.\nЗа версією букмекерів, сьогодні більше шансів на успіх мають підопічні Рубена Аморіма. Так, на перемогу Манчестер Юнайтед в основний час пропонується коефіцієнт 1.75, тоді як потенційний успіх Евертона оцінюється показником 4.50. Ймовірність нічийного результату представлена ​​коефіцієнтом 3.75. \nМАНЧЕСТЕР ЮНАЙТЕД : Ламменс — де Лігт, Йоро, Шоу — Мазрауї, Каземіро, Бруну Фернандеш, Доргу — Амад, Мбемо — Кунья\nЕВЕРТОН : Пікфорд — Гарнер, Тарковські, Кін, Миколенко — Іроегбунам, Гана — Ндіає, Дьюзбері-Голл, Гріліш — Бету"
    },
    {
        "title": "Хет-трик Езе допоміг Арсеналу розгромити Тоттенгем у Дербі Північного Лондона",
        "image": "https://images.football.ua/i/news/630x373/568/568099.jpg",
        "text": "198 раз у своїй історії зустрічались два непримиренних сусіди за північним регіоном столиці Великої Британії, Арсенал та Тоттенгем, у контексті дванадцятого туру англійської Прем’єр-ліги. І це була гарна нагода для команди Мікеля Артети повернути собі відрив у шість залікових балів від найближчого переслідувача на вершині турнірної таблиці, оскільки принципові суперники не могли похизуватись особливими амбіціями щодо боротьби за місця в Лізі чемпіонів УЄФА на наступний сезон тут і зараз.\nТак чи інакше, а колектив Томаса Франка на Емірейтс мав розраховувати лише на гру \"другим номером\" та надійність власної оборони, через що власне ми й побачили від керманича \"шпор\" вибір у вигляді трьох центральних захисників на цю гру. Франк до цього робив подібний крок ще в матчі за Суперкубок УЄФА проти французького Парі Сен-Жермен, який зрештою його команда програла, але чимало проблем створила атаці суперників.\nРозраховував на те саме, хіба що прагнув обмежитись лише другою частиною умов, Тоттенгем і в звітній грі. Але трохи перестарався з власним бажанням обороняти свої ворота. Про атаку \"шпори\" й не намагались думати. А дарма. Бо пів години план Франка працював із скрипом та мав усі шанси провалитись уже на перших хвилинах, коли Райс із закидання Езе до центру штрафного розстрілював Вікаріо, але той відбив м’яч ногами.\nЗрештою, коли на 36 хвилині таку саму комбінацію виконати Меріно та Троссар, а захист гостей учергове проґавив суперника в себе за спинами, бельгієць відкрив рахунок ударом у лівий кут. І від цього й почався відлік підсумкової поразки Тоттенгема в цій грі. І ще від другого м’яча Арсеналу, який забив за шість хвилин потому Езе, якого \"шпори\" майже підписали цього літа, проте він обрав інший бік Північного Лондона. І став героєм вечора.\nБо Езе не тільки другий гол своєї теперішньої команди забив, а ще й третій, і четвертий також. Але вже в другому таймі, у якому Франк полишив ідею з трьома центральними захисниками та за рахунок появи Сімонса на полі намагався хоч щось змінити на користь власної команди. Проте атака Тоттенгема від цього так і не ожила. А господарі забили втретє одразу по поверненню на поле — Езе з передачі Тімбера з правого флангу розстріляв ворота в центрі штрафного.\nІ лише після цього, коли доля переможця пари була вирішена заздалегідь, \"шпори\" зробили щось схоже на випад, але навіть до чужого штрафного не наближались. Бо відбирання м’яча в підкаті від Паліньї в центральному колі у Субіменді вистачило для того, щоб Рішарлісон одразу ж наважився на удар із відскоку й поцілив просто за комірець Раї. Претендент на гол сезону, але питома вага цього м’яча надзвичайно низька.\nБо Тоттенгем у атаці так і не заграв навіть після такого емоційного спалаху, а натомість пропустив четвертий гол, коли Езе знову кинули напризволяще в центрі штрафного, і цього з разу з пасу Троссара з лівого флангу він оформлював уже хет-трик на 76 хвилині, паралельно закриваючи це протистояння. Міг і на покер замахнутись насправді, але Вікаріо сказав: \"Досить\".\nУ наступному турі Арсенал поїде на чергове лондонське дербі в гості до Челсі, а Тоттенгем задовольниться домашнім дербі проти Фулгема, тоді як посеред тижня команда Франка гратиме в Лізі чемпіонів УЄФА в гостях у французького Парі Сен-Жермен, а колектив Артети прийматиме в цьому ж турнірі мюнхенську Баварію.\n\nАрсенал — Тоттенгем 4:1\nГоли: Троссар, 36, Езе, 42, 46, 76 — Рішарлісон, 55\nАрсенал: Рая — Тімбер, Саліба, Інкап’є (Москера, 88), Калафіорі (Льюїс-Скеллі, 90+2) — Езе, Субіменді, Райс — Сака, Меріно (Нванері, 88), Троссар (Мадуеке, 79).\nТоттенгем: Вікаріо — Ромеро, ван де Вен, Дансо (Сімонс, 46) — Спенс (Порро, 79), Палінья, Бентанкур (Сарр, 66), Удогі — Кудус (Джонсон, 79), Одобер (Коло Муані, 66) — Рішарлісон.\n\nПопередження: Райс — Бентанкур, Ромеро, Порро"
    },
    {
        "title": "Арсенал — Тоттенгем. Анонс і прогноз на матч АПЛ 23.11.2025",
        "image": "https://images.football.ua/i/news/630x373/567/567952.jpg",
        "text": "Північнолондонське дербі повертається — і на Емірейтіс Стедіумі очікується один із ключових моментів у сезоні для обох команд. Арсенал, який підходить до матчу лідером чемпіонату, повертається після міжнародної паузи з надважким графіком: спочатку дербі проти одного з принципових суперників, а потім — поєдинок ЛЧ із Баварією та виїзд до Челсі. Тоттенгем же приїде з прагненням розірвати довгу безвиграшну серію проти \"канонірів\" і водночас зберегти свій статус єдиної команди Прем’єр-ліги, яка не програвала на виїзді.\nНЕДІЛЯ, 5 ЖОВТНЯ, 18:30 ▪️ ЕМІРЕЙТС СТЕДІУМ, ЛОНДОН ▪️ ГОЛОВНИЙ АРБІТР — МАЙКЛ ТЕЙЛОР ▪️ ПРЯМА ТРАНСЛЯЦІЯ НА SETANTA SPORTS\nАрсенал підходить до дербі на хвилі, попри нічию 2:2 в останньому матчі з Сандерлендом, яка перервала їхню вражаючу серію з десяти перемог поспіль і вісьмома \"сухими\" матчами. Ця нічия дозволила Манчестер Сіті скоротити відставання до чотирьох очок, тому поразка в дербі може серйозно похитнути позиції лідера. Головною проблемою Мікеля Артети перед важливим тижнем стала кадрова криза: під час міжнародної паузи травму отримав ключовий центральний захисник Габріел, який також дуже небезпечний при стандартах. Також під питанням участь низки інших важливих гравців, що змусить тренера шукати рішення в глибині складу. Незважаючи на це, команда виглядає цілісною та мотивованою — інакше бути і не може, коли ми говоримо про дербі Північного Лондона.\n\nЧи не найбільш сильною стороною Арсеналу залишаються стандартні положення: саме з них команда забила 10 із 20 своїх м'ячів у чемпіонаті. Однак без Габріела ця зброя може втратити гостроту. У атаці великі надії покладаються на Мікеля Меріно, який відмінно справляється з роллю відтягнутого нападника – у двох останніх матчах він відзначився двома голами та результативною передачею. Його протистояння з центральними захисниками Тоттенгема сьогодні може бути ключовим.\nТомас Франк поступово будує свою команду в Тоттенгемі, яка займає високе 5-те місце в таблиці, проте реальна якість гри \"шпор\" викликає питання. Вони знаходяться аж на 16-й позиції в таблиці очікуваних набраних очок, що свідчить про певну частку удачі в їхніх результатах. Після драматичної нічиєї 2:2 з Манчестер Юнайтед (Рішарлісон забив на 91-й хвилині, але гості відігралися на 96-й), команда прагне повернутися на переможний шлях. Впевнена гра вдома їм не дається, а от на виїзді Тоттенгем – єдина непереможена команда ліги, яка має найкращі показники забитих (12) і пропущених (3) м'ячів серед усіх команд, що грали у гостях.\n\nГоловною проблемою \"шпор\" залишається травмованість креативних гравців і нападників, що змушує Франка експериментувати з атакувальною лінією. Відсутність Кулусевські, Меддісона, Соланке та Коло Муані позбавляє команду чіткості в завершальній фазі. Великі надії покладаються на Мохаммеда Кудуса та Хаві Сімонса, яким необхідно знайти спосіб пройти міцну оборону Арсеналу. Однак історія сьогодні говорить не на користь гостей: вони не перемагали свого принципового суперника понад три роки, а остання їхня перемога на Емірейтс була понад 15 років тому. Це буде перше дербі без Гаррі Кейна чи Сона Хин Міна у складі \"шпор\" з 2014 року. \nЗа версією букмекерів, сьогодні більше шансів на успіх мають підопічні Мікеля Артети. Так, на перемогу Арсеналу в основний час пропонується коефіцієнт 1.40, тоді як потенційний успіх Тоттенгема оцінюється показником 8.00. Ймовірність нічийного результату представлена ​​коефіцієнтом 4.50. \nАРСЕНАЛ : Рая — Тімбер, Саліба, Інкапʼє, Калафіорі — Едегор, Субіменді, Райс — Сака, Йокерес, Езе\nТОТТЕНГЕМ : Ареола — Вокер-Пітерс, Мавропанос, Кілман, Діуф — Магасса — Боуен, Фернандеш, Пакета, Саммервілль — Фюлькруг"
    },
    {
        "title": "Дубль Барнса приніс Ньюкаслу перемогу над Манчестер Сіті",
        "image": "https://images.football.ua/i/news/630x373/568/568032.jpg",
        "text": "Чемпіонські перегони в англійській Прем’єр-лізі по-справжньому починаються вже після різдвяно-новорічного періоду, але до цього в першій частині сезону можна припуститись чималої кількості помилок для того, щоб потім не мати можливості їх виправити. І тому після 11 зіграних турів усі задавались питанням, чи який вплив у підсумку матимуть ті три поразки й одна нічия у виконанні Манчестер Сіті в контексті подальшої боротьби.\nА тут ще й цими вихідними \"містяни\" мали провести гостьовий матч проти Ньюкасла, який спокійно міг би вважатись і центральним у турі, якби на наступний день нас не очікувало б дербі Північного Лондона. Проте, навіть незважаючи на не надто вдалий старт сезону в чемпіонаті у виконанні колективу Едді Гау та відповідне місце нижче екватору турнірної таблиці, матч на Сент-Джеймс-Парк усе одно був вельми очікуваною подією суботньої ігрової частини.\nПро цей матч варто було говорити, зокрема, і через те, яким видався його перший тайм. Ми ніби завітали на ярмарок марнотратства, бо лише з незрозумілих причин команди залишили межі поля перед перервою взагалі без забитих м’ячів, а не наколотили один одному зо три результативних удари з кожного боку. І це ще тільки поверхневий огляд тих гольових ситуацій, що мали місце за 45 хвилин.\nУ Сіті, зрозуміло, зіграв фактор Доннарумми у воротах, яких у першій половині гри просто досконально прочитав усі виклики, які надходили на його адресу з боку суперників. І неважливо, чи це Вольтемаде головою пробиває з близької відстані, чи це Барнс не може переграти італійського голкіпера. У Ньюкасла теж, за великим рахунком, у цьому плані було все прозоро — Поуп знову якимось дивом постійно знаходив правильну позицію перед м’ячем, який саме в нього й влучав у підсумку. Ну, або ж Фоден просто не міг пробити більш точно в майже гарантованій для гола ситуації. Обидва тренери не встигали прибирати руки від власних голів.\nІ в підсумку після побаченого в першому таймі не було жодних сумнівів у тому, що банкет триватиме й надалі. Але вже з більш акцентованим бажанням гостей виривати перемогу, це теж можна зрозуміти. Проте захоплення атаки від Сіті та чергові хиби Бернарду Сілви та Голанда зрештою спровокували ситуацію, коли Ньюкасл почав користатись швидкими контратаками й зрештою домігся свого раніше за суперників.\nДолю матчу в підсумку вирішили шість хвилин посеред другого тайму. Спочатку Бруно перехопив м’яч у центрі поля, після чого зіграв у подвійну стінку з Барнсом перед чужим штрафним, і зрештою Гарві пробив здалеку прицільно в лівий нижній кут. Але вже за 68 хвилин Діаш завершив серію відскоків у центрі чужого штрафного ударом повз частокіл ніг захисників біля лінії воріт.\nІ начебто Сіті почав готувати черговий штурм для дотискання суперників, проте натомість Ньюкасл ще раз завантажив чужий штрафний передачами з флангів, і зрештою як не Бруно з влучанням головою в поперечину з кількох метрів, так той-таки Барнс знову вивів \"сорок\" уперед. Цього разу — остаточно, бо до кінця гри в гостей лише удар Савіо над воротами із схожої на гол Діаша ситуації з відскоками можна було зарахувати за небезпечний.\nУ наступному турі Ньюкасл поїде в гості до Евертона, тоді як посеред тижня зіграє на виїзді про французького Марселя в Лізі чемпіонів УЄФА, а Манчестер Сіті прийматиме леверкузенський Баєр посеред тижня, після чого проведе домашній матч проти Лідса.\n\nНьюкасл — Манчестер Сіті 2:1\nГоли: Барнс, 64, 70 — Діаш, 68\nНьюкасл: Поуп — Лівраменто, Тіав, Шер, Голл (Ботман, 77) — Гімараєс, Тоналі, Жоелінтон — Дж. Мерфі, Вольтемаде (Віллок, 85), Барнс (Еланга, 85)."
    },
    {
        "title": "Челсі отримав серйозний удар у планах щодо будівництва нового стадіону — The Athletic",
        "image": "https://images.football.ua/i/news/630x373/568/568389.jpg",
        "text": "Плани Челсі щодо можливого переїзду на новий стадіон в районі Ерлс-Корт зазнали суттєвого удару.\nЯк повідомляє The Athletic, рада Гаммерсміта і Фулгема схвалила альтернативний проєкт розвитку території, який повністю змінює перспективи лондонського клубу.\nНа засіданні в середу місцева рада підтримала масштабний план забудови колишнього виставкового центру Earls Court Exhibition Centre. Проєкт вартістю 10 млрд фунтів стерлінгів передбачає зведення житлових будинків, торговельних і офісних приміщень, а також розвиток інфраструктури.\nЗа даними Earls Court Development Company (ECDC), територія площею 44 акри може забезпечити близько 4 000 нових домівок і 12 000 робочих місць. У заяві ECDC зазначається, що схвалення першого етапу дає змогу переходити до подальшої співпраці з державними та приватними партнерами. Водночас у плані немає місця для будівництва футбольного стадіону — саме цей варіант раніше розглядав Челсі.\nПопри схвалення, проєкт ще не остаточний: територія частково розташована в сусідньому районі Кенсінгтон і Челсі, де окреме голосування може відбутися не раніше 9 грудня. Остаточне рішення також має затвердити мер Лондона.\n\nДля Челсі ситуація ускладнюється, адже схвалення розвитку Ерлс-Корту значно зменшує шанси клубу отримати ділянку під новий стадіон. За інформацією The Athletic, два варіанти, які раніше розглядалися, — це або знести Стемфорд Брідж і звести арену на тому ж місці, або ж побудувати новий стадіон саме в Ерлс-Корті.\nЯкщо ECDC продовжить реалізацію свого проєкту, клубу доведеться зосередитися на реконструкції нинішньої арени. Челсі уже придбав додаткові 1,9 акра землі поруч зі Стемфорд Брідж, що збільшує можливості для майбутньої перебудови. У разі знесення стадіону команді доведеться тимчасово проводити домашні матчі на іншій арені, за прикладом Тоттенгема, який грав на Вемблі під час будівництва нового стадіону."
    },
    {
        "title": "Ванат забив у ворота Бетіса і присвятив гол травмованому партнеру з Жирони",
        "image": "https://images.football.ua/i/news/630x373/568/568090.jpg",
        "text": "Український форвард Жирони Владислав Ванат відкрив рахунок у виїзній зустрічі Ла Ліги проти Бетіса.\nПісля результативного удару він продемонстрував у камеру футболку свого одноклубника Крістіана Порту, символічно присвятивши йому забитий м’яч.\n\nНагадаємо, що Порту в середу зазнав серйозної травми — у нього діагностовано розрив хрестоподібної зв’язки коліна, через що він вибув зі строю на тривалий період."
    },
    {
        "title": "Ельче — Реал Мадрид. Анонс і прогноз на матч Ла Ліги 23.11.2025",
        "image": "https://images.football.ua/i/news/630x373/567/567961.jpg",
        "text": "Мадридський Реал прагнутиме повернутися на переможний шлях у вищому дивізіоні Іспанії, продовжуючи свою кампанію виїзним матчем проти Ельче у неділю.\nЕльче — Реал Мадрид\nНеділя, 23 листопада, 22:00, стадіон Естадіо Мануель Мартінес Валеро, Ельче\r\nПряма трансляція на медіасервісі MEGOGO.\n\nЕльче минулого сезону фінішував другим у Сегунді, забезпечивши собі повернення до вищого дивізіону, і для клубу це був доволі успішний початок кампанії-2025/26. Показники команди Едера Сарабії — три перемоги, шість нічиїх та три поразки — приніс їм 15 очок, чого достатньо для 11-го місця у таблиці. \n\"Зелено-смугасті\" не змогли здобути перемогу в Ла Лізі з кінця вересня, програвши три та зігравши внічию два з останніх п'яти матчів. На міжнародну паузу Ельче пішов після нічиєї 1:1 з Реал Сосьєдадом, і тепер команда прагнутиме перемогти Реал вперше з 1978 року. Мадрид був переможцем у 35 із 53 попередніх зустрічей між цими двома сторонами, включаючи перемогу 4:0 в останньому поєдинку у 2022/23 роках.\nРеал Мадрид зіграв унічию 0:0 з Райо Вальєкано у своєму останньому матчі перед міжнародною перервою, а перед цим поступився Ліверпулю 0:1 у Лізі чемпіонів. Реал Мадрид має найкращий спільний оборонний показник у Ла Лізі цього сезону (10 пропущених м'ячів). Крім того, Кіліан Мбаппе є їхнім найкращим гравцем в атаці, забивши 13 голів у чемпіонаті — на шість більше, ніж будь-який інший гравець.\nРеал Мадрид має найкращий показник на виїзді в Ла Лізі, набравши 13 очок у шести матчах. Водночас Ельче не зазнав поразок на своєму полі, вигравши три та зігравши внічию три з шести домашніх ігор.\nЗа версією betking на перемогу Ельче можна поставити з коефіцієнтом 7.50, тоді як потенційний успіх Реал Мадрида оцінюється показником 1.35. Імовірність нічийного результату представлена ​​коефіцієнтом 5.33.\nЕльче: Дітуро — Нуньєс, Аффенгрубер, Чуст, Педроса — Агуадо — Госан, Фебас, Мендоса, Мір — А. Родрігес.\nРеал Мадрид: Куртуа — Александер-Арнольд, Асенсіо, Алаба, Каррерас — Камавінга, Вальверде, Гюлер — Беллінгем — Вінісіус, Мбаппе.\nНе зіграють: Біґас (Ельче) — Мілітао, Рюдігер, Карвахаль (Реал Мадрид).\nПід питанням: немає (Ельче) — Гюйсен, Мастантуоно, Чуамені (Реал Мадрид).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Хетафе — Атлетіко Мадрид. Анонс і прогноз на матч Ла Ліги 23.11.2025",
        "image": "https://images.football.ua/i/news/630x373/567/567963.jpg",
        "text": "Атлетіко Мадрид прагнутиме здобути п'яту поспіль перемогу в Ла Лізі, продовжуючи свою кампанію-2025/26 матчем проти Хетафе на стадіоні Колісеум у неділю ввечері.\nХетафе — Атлетіко Мадрид\nНеділя, 23 листопада, 19:30, стадіон Колісеум, Хетафе\r\nПряма трансляція на медіасервісі MEGOGO. \n\nХетафе має співвідношення результатів п'ять перемог, дві нічиї та п'ять поразок у 12 матчах Ла Ліги цього сезону, з 17 очками. Столична команда пішла на міжнародну паузу після поразки 0:1 від Мальорки, але фактично виграла три з останніх чотирьох матчів у всіх турнірах, включаючи дві перемоги в лізі над Атлетік Більбао та Жироною. \"Сині\", які минулого сезону фінішували 13-ми, цього разу прагнуть потрапити у верхню половину таблиці.\nХетафе приголомшив Атлетіко в останній зустрічі між командами у березні, здобувши перемогу 2:1, і тепер прагнутиме оформити другу поспіль домашню перемогу над командою Сімеоне. Та перемога була першою для Хетафе над Атлетіко з листопада 2011 року, а дві поспіль перемоги над \"червоно-білими\" вони не здобували з 2010 року. Атлетіко, тим часом, пішов на міжнародну паузу після домашньої перемоги 3:1 над Леванте, набравши 25 очок у 12 матчах.\nПоказники \"матрацників\" у Ла Лізі цього сезону: сім перемог, чотири нічиї та одна поразка. \"Червоно-білі\" виграли останні чотири матчі у всіх турнірах, а також мають чотириматчеву переможну серію в Ла Лізі, здолавши Осасуну, Реал Бетіс, Севілью та Леванте. Хоча команда Сімеоне також обіграла Юніон Сент-Жилуаз у Лізі чемпіонів, у цьому турнірі вони програли двічі, поступившись Ліверпулю та Арсеналу.\nВиїзна форма Атлетіко цього сезону була невтішною, вони здобули лише одну перемогу у п'яти матчах, а Хетафе програв на своєму полі лише раз.\nЗа версією betking на перемогу Хетафе можна поставити з коефіцієнтом 5.00, тоді як потенційний успіх Атлетіко Мадрид оцінюється показником 1.77. Імовірність нічийного результату представлена ​​коефіцієнтом 3.50.\nХетафе: Сорія — Даконам, Абкар, Дуарте — Іглесіас, Мілла, Арамбаррі, Ріко — Мартін — Лісо, Майораль.\nАтлетіко Мадрид: Муссо — Льоренте, Хіменес, Ленгле, Руджері — Гонсалес, Коке, Барріос, Баена — Серлот, Альварес.\nНе зіграють: Давінчі, Нею (Хетафе) — Ле Норман (Атлетіко Мадрид).\nПід питанням: немає (Хетафе) — Дж. Сімеоне, Облак (Атлетіко Мадрид).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Президент Ла Ліги може бути дискваліфікований за розголошення інформації про Барселону — AS",
        "image": "https://images.football.ua/i/news/630x373/568/568011.jpg",
        "text": ""
    },
    {
        "title": "Реал розглядає Вінісіуса, як незамінного гравця та хоче продовжити з ним контракт ",
        "image": "https://images.football.ua/i/news/630x373/568/568008.jpg",
        "text": "Мадридський Реал має намір найближчим часом продовжити контракт з вінгером команди Вінісіусом Жуніором. Про це повідомляє AS.\nЗа інформацією джерела, керівництво \"вершкових\" розглядає бразильця, як ключового гравця клубного проекту.\nЗазначається, що протиріччя, які виникли між сторонами у переговорному процесі після клубного чемпіонату світу, було врегульовано останніми тижнями."
    },
    {
        "title": "Барселона — Атлетік Більбао. Анонс і прогноз на матч Ла Ліги 22.11.2025",
        "image": "https://images.football.ua/i/news/630x373/567/567959.jpg",
        "text": "Для Барселони це вечір повернення додому: вони приймають Атлетік Більбао на нещодавно відреставрованому Камп Ноу у суботу ввечері в рамках 13-го туру Ла Ліги. Каталонський гранд нарешті повертається на свій культовий стадіон після більш ніж двох років відсутності, що знаменує собою історичний момент для клубу та його вболівальників.\nБарселона — Атлетік Більбао\nСубота, 22 листопада, 17:15, стадіон Камп Ноу, Барселона\r\nПряма трансляція на медіасервісі MEGOGO.\n\nБарселона вперше за 909 днів вийде на Камп Ноу, провівши цілі сезони-2023/24 та 2024/25 на Олімпійському стадіоні імені Льюїса Компаніса під час масштабного проєкту реконструкції. Прогрес ремонту був повільнішим, ніж очікувалося, і навіть зараз стадіон відкривається з обмеженою місткістю 45 000 місць, що менше половини очікуваної повної місткості у 105 000, коли проєкт буде завершено.\nКоманда Гансі Фліка повертається додому, займаючи друге місце в таблиці з 28 очками, відстаючи на три пункти від Реал Мадрид. Маючи дев'ять перемог, одну нічию та дві поразки, \"синьо-гранатові\" забили найбільше голів у лізі (32), але й пропустили 15 — ця нестабільність в обороні продовжує бути занепокоєнням. Барселона не змогла зберегти ворота \"сухими\" в останніх 10 матчах, причому їхнє останнє \"сухе\" завершення гри було у вересні проти Хетафе. Незважаючи на це, підопічні Фліка програли лише один із останніх п'яти матчів у всіх турнірах і підходять до цієї зустрічі після захоплюючої перемоги 4:2 над Сельтою.\nІсторично склалося, що Барселона має значну перевагу в цьому протистоянні, вигравши три останні зустрічі. Загалом в останніх десяти матчах баски перемагали лише двічі, і обидва рази це було у Кубку Іспанії після додаткового часу.\nАтлетік Більбао, тим часом, посідає сьоме місце в Ла Лізі з п'ятьма перемогами, двома нічиїми та п'ятьма поразками (17 очок). Команда Ернесто Вальверде минулого вікенду уникла четвертої поспіль поразки, мінімально здолавши Реал Ов’єдо 1:0, але загалом їхня форма в лізі нестабільна. Баски забили шість голів в останніх п'яти матчах, зберігши лише одну \"суху\" гру за цей період. Вони приїдуть без своїх уболівальників, оскільки Барселона заборонила присутність гостьових фанатів із міркувань безпеки. З восьмиочковим відставанням від першої четвірки, Атлетік розуміє, що не може дозволити собі багато нових невдач, якщо прагне боротися за єврокубки.\nЗа версією betking на перемогу Барселони можна поставити з коефіцієнтом 1.44, тоді як потенційний успіх Атлетік Більбао оцінюється показником 7.00. Імовірність нічийного результату представлена ​​коефіцієнтом 5.20.\nБарселона: Ж. Гарсія — Е. Гарсія, Араухо, Кубарсі, Бальде — Касадо, Ольмо, Лопес — Ямаль, Левандовські, Рашфорд.\nАтлетік Більбао: Сімон — Берчіче, Лапорт, Вівіан, Горосабель — Гаурегізар, Руїс де Галаррета — Н. Вільямс, Санчес, Беренгер — Гурусета.\nНе зіграють: тер Штеген, Педрі (Барселона) — І. Вільямс, Егілус, Саннаді, Прадос, Альварес (дискваліфікація) (Атлетік Більбао).\nПід питанням: Касадо (Барселона) — Сансет (Атлетік Більбао).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Ла Ліга-2025/26, 13 тур. Анонси поєдинків та головні інтриги",
        "image": "https://images.football.ua/i/news/630x373/567/567919.jpg",
        "text": "Відсьогодні й до вівторка, 25 листопада, мають відбутися всі десять матчів 13-го туру іспанської Ла Ліги-2025/26. Відкриють його на Камп де Месталья у Валенсії, де однойменний клуб прийматиме Леванте в рамках міського дербі.\nСлідкуйте за поєдинками на Football.ua.\n13 тур. 21.11.2025\n13 тур. 22.11.2025\n13 тур. 23.11.2025\n13 тур. 24.11.2025\nП'ятниця, 21 листопада, 22:00. Камп де Месталья, Валенсія\nВаленсія не знає смаку поразок у домашніх дербі з Леванте в Ла Лізі й сподіватиметься, що невдача не спіткає її у першій із сезону-2021/22 подібній дуелі. Незадовго до паузи на матчі збірних колектив Карлоса Корберана вдома відібрав очки в Реала Бетіс (1:1) і залишив зону вильоту. У той же час безвиграшна серія Валенсії у чемпіонаті нині налічує сім матчів (3Н, 4П).\nОфіційним беттінг-партнером Ла Ліги в України є букмекерська компанія betking.\nЛеванте внаслідок поразки від Атлетіко в Мадриді (1:3) навпаки опустився до зони вильоту. Команда Хуліана Калеро вчетверте поспіль не зуміла набрати більше одного очка (1Н, 3П). Очікуємо, що в дебютному для керманичів обох клубів подібному дербі навіть не надто впевнена гра Валенсії в атаці не завадить їй досягнути успіху навіть у боротьбі з наразі другою найгіршою обороною Ла Ліги.\nСубота, 22 листопада, 15:00. Мендісорроса, Віторія-Гастейс\nНе забивши в п'ятому за сезон матчі чемпіонату Алавес поступився на виїзді Жироні (0:1). Тепер від зони вильоту клуб відділяють п'ять залікових балів і якщо колектив Едуардо Коудета хоче уникнути втрати місця серед \"еліти\", то йому доведеться якимось чином покращити свої атакувальні показники. Сельта ж якраз пропустила щонайменше один гол у кожному зі своїх попередніх поєдинків Ла Ліги.\n\nКоманда Клаудіо Хіральдеса туром раніше вдома намагалася дати бій іншому, значно соліднішому представнику Каталонії, а саме Барселоні, очікувано зазнавши невдачі (2:4). Таким чином безпрограшна серія Сельти в усіх турнірах зупинилася на позначці у вісім матчів (6В, 2Н). Найбільш компромісний учасник Ла Ліги-2025/26 сподіватиметься на успіх у суботу, який допоможе йому обійти Алавес у турнірній таблиці.\nСубота, 22 листопада, 17:15. Spotify Камп Ноу, Барселона\nПовний анонс цього протистояння читайте на нашому сайті вранці 22.11.2025.\n\nСубота, 22 листопада, 19:30. Естадіо Ель-Садар, Памплона\nОсасуна з другим найгіршим нападом турніру сподіватиметься на четверту поспіль звитягу над Реалом Сосьєдад у Ла Лізі. Здобуті в п'яти домашніх матчах десять очок дозволяють команді Алессіо Ліші вірити в можливість обіграти суперника із Сан-Себастьяна, який у чемпіонаті не перемагав на виїзді вже десять поєдинків поспіль (4Н, 6П).\n\nНезадовго до перерви на матчі збірних колектив Серхіо Франсіско врятувався від виїзної поразки Ельче завдяки голу капітана Мікеля Оярсабаля з пенальті на 89-й хвилині (1:1). У суботу Реал Сосьєдад сподіватиметься вперше з квітня 2024 року вп'яте поспіль не програти в чемпіонаті Іспанії і бодай трохи збільшити свій відрив від зони вильоту.\nСубота, 22 листопада, 22:00. Естадіо де ла Кераміка, Вільярреал\nВпоравшись з Еспаньйолом на виїзді (2:0) Вільярреал уперше із серпня 2022 року святкував третю поспіль \"суху\" перемогу в Ла Лізі, чотирьох таких не маючи з грудня 2014-го. Тільки двічі поступившись Мальорці в 17-ти попередніх домашніх матчах турніру при десяти звитягах і п'яти нічиїх, Вільярреал є очевидним фаворитом майбутньої дуелі.\n\nМальорка домашньою перемогою над Хетафе (1:0) зуміла відділити себе від зони вильоту, але на відстань тільки двох очок. Ягоба Аррасате колезі з Вільярреала в Ла Лізі раніше поступився сім разів, двічі зігравши внічию. Вкрай суперечливі виступи Мальорки змушують вважати, що цього разу ця статистика точно не покращиться.\nНеділя, 23 листопада, 15:00. Естадіо Карлос Тартьєре, Ов'єдо\nСтраждання Реала Ов'єдо після повернення до \"еліти\" продовжилися цілком очікуваною поразкою від Атлетіка в Більбао (0:1). Клуб увосьме в сезоні так і не порадував своїх уболівальників результативними ударами. Колектив Луїса Карріона потребує залікових балів, але навряд чи він здобуде їх у боротьбі саме зі значно перспективнішим Райо Вальєкано.\n\nТуром раніше команда Іньїго Переса стримала вдома мадридський Реал (0:0). На виїзді ж Райо Вальєкано виступає нестабільно, маючи три звитяги, але й чотири поразки. Клуб ризикує вперше з травня 2024 року не забити бодай одного гола в третьому поспіль матчі Ла Ліги, але ми очікуємо, що в такій дуелі це з ним вкрай навряд чи станеться.\nНеділя, 23 листопада, 17:15. Естадіо Олімпіко де ла Картуха, Севілья\nРеал Бетіс туром раніше не впорався з Валенсією на виїзді (1:1) і тепер прийматиме іншого претендента на виліт. Клуб із Севільї удома не програвав Жироні з березня 2010 року (4В, 3Н) і справедливо вважається очевидним фаворитом майбутнього протистояння. Сподіваючись на боротьбу за місце в топ-4, команда Мануеля Пеллегріні має брати в подібних дуелях якнайбільше очок.\n\nДомашня перемога над Алавесом завдяки голу Віктора Циганкова (1:0) була для Жирони важливим моментом перед матчами збірних. У той же час на виїзді колектив Мічела не перемагав у Ла Лізі з травня (2Н, 4П), загалом маючи тільки дві виїзні звитяги в чемпіонаті в 2025 році (15 поєдинків). Дуже малоймовірно, що зараз клуб із Каталонії спроможний поїхати із Севільї з бодай одним заліковим балом.\nНеділя, 23 листопада, 19:30. Колісеум, Хетафе\nПовний анонс цього протистояння читайте на нашому сайті вранці 23.11.2025.\nНеділя, 23 листопада, 22:00. Естадіо Мартінес Валеро, Ельче\nПовний анонс цього протистояння читайте на нашому сайті вранці 23.11.2025.\n\nПонеділок, 24 листопада, 22:00. RCDE Стедіум, Корнелья де Льобрегат/Ель-Прат де Льобрегат\nНовий тур чемпіонату Іспанії у Барселоні закриють Еспаньйол, який незадовго до перерви на матчі збірних уперше в сезоні-2025/26 зазнав другої поспіль поразки, і Севілья, якій удалося перервати свою серію з трьох поєдинків без очок. Перед колективом Маноло Гонсалеса стоїть непростий виклик у вигляді спроби принести клубу першу із січня 2017 року звитягу над цим суперником.\n\nПротягом попередніх майже дев'яти років Севілья вісім разів обіграла Еспаньйол, у семи з цих випадків забивши йому щонайменше двічі, і чотири рази поділила з ним залікові бали. Команда Матіаса Алмейди в понеділок буде націлена на успіх, який дозволить їй обійти клуб із Каталонії у турнірній таблиці чемпіонату й потенційно скоротити свою відстань від Реала Бетіс, який прагне вчетверте поспіль фінішувати вище. \n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Ла Ліга-2025/26, 14 тур. Анонси поєдинків і головні інтриги",
        "image": "https://images.football.ua/i/news/630x373/568/568332.jpg",
        "text": "Відсьогодні й до вівторка, 2 грудня, мають відбутися всі десять матчів 14-го туру іспанської Ла Ліги-2025/26. Відкриють його на стадіоні Колісеум, де Хетафе прийматиме Ельче.\nСлідкуйте за поєдинками на Football.ua.\n14 тур. 28.11.2025\n14 тур. 29.11.2025\n14 тур. 30.11.2025\n14 тур. 01.12.2025\n[*] — положення в турнірній таблиці\nП'ятниця, 28 листопада, 22:00. Колісеум, Хетафе\nХетафе намагатиметься реабілітуватися перед своїми вболівальниками після двох поспіль \"сухих\" поразок. Команда Хосе Бордаласа нещодавно спочатку поступилася на виїзді Мальорці, а потім і вдома Атлетіко (обидва — 0:1). Підбадьорює сьогоднішнього суперника Хетафе й той факт, що в домашніх матчах Ла Ліги в 2025 році цей клуб із 45-ти можливих очок набрав тільки 13 (3В, 4Н, 8П).\nОфіційним беттінг-партнером Ла Ліги в України є букмекерська компанія betking.\nСубота, 29 листопада, 15:00. Естаді Мальорка Сон Муа, Пальма де Мальорка\nМальорка тижнем раніше очікувано поступилася Вільярреалу на виїзді (1:2). Тепер підопічні Ягоби Аррасате сподіватимуться впоратися з його колишнім клубом. Дев'ять із 12-ти своїх залікових балів у чемпіонаті Іспанії-2025/26 Мальорка набрала саме вдома (серія з п'яти матчів без поразок у турнірі — 2В, 3Н), не забивши й поступившись тільки Барселоні.\n\nОсасуна Алессіо Ліші минулої суботи першою забила в поєдинку з Реалом Сосьєдад удома, але у відповідь отримала три гола, продовживши свою безвиграшну серію в Ла Лізі (1Н, 4П). Із усього однією звитягою над майбутнім суперником в останніх десяти виїзних матчах (також 6Н, 3П) клуб із Памплони навряд чи розраховуватиме на перші в сезоні-2025/26 здобуті на виїзді три очки після нічиєї і шести поразок раніше.\nСубота, 29 листопада, 17:15. Spotify Камп Ноу, Барселона\nПовний анонс цього протистояння читайте на нашому сайті вранці 29.11.2025.\n\nСубота, 29 листопада, 19:30. Естадіо Сьютат де Валенсія, Валенсія\n\"Суха\" поразка у виїзному дербі Валенсії від місцевого однойменного клубу (0:1) продовжила безвиграшну серію Леванте Хуліана Калеро в Ла Лізі до п'яти поєдинків (1Н, 4П). Свого майбутнього суперника в чемпіонаті він не може здолати з грудня 2018 року (2Н, 5П), саме вдома відсвяткувавши наразі останній успіх у подібних протистояннях.\n\nАтлетік серед тижня гостював у празької Славії у Лізі чемпіонів і вкотре в сезоні-2025/26 не порадував уболівальників голами, хоч і не пропустив. У чемпіонаті минулої суботи клуб із Більбао очікувано поступився Барселоні на виїзді (0:4). Однак супернику, який досі не перемагав удома (1Н, 4П), команда Ернесто Вальверде навряд чи дозволить багато.\nСубота, 29 листопада, 22:00. Ер-Ріяд Ейр Метрополітано, Мадрид\nПовний анонс цього протистояння читайте на нашому сайті вранці 29.11.2025.\nНеділя, 30 листопада, 15:00. Аноета, Сан-Себастьян\nПісля невдалого старту нового сезону Реал Сосьєдад уперше з квітня 2024 року уникнув поразок у п'яти поспіль матчах чемпіонату (3В, 2Н). Колектив Серхіо Франсіско спробує продовжити свою безпрограшну серію, однак варто зауважити, що клуб із Сан-Себастьяна поступився Вільярреалу в шести з попередніх десяти домашніх поєдинків Ла Ліги (також 3В, 1Н).\n\nПідопічні ж Марселіно серед тижня зазнали розгромної поразки від Боруссії Дортмунд у Лізі чемпіонів (0:4). Для Вільярреала вона була найбільшою виїзною з березня 2024 року. На внутрішній арені клуб намагатиметься здобути п'яту поспіль звитягу, яка допоможе спокійно триматися в топ-4 турнірної таблиці, але невдала форма в матчах на виїзді цілком може завадити йому.\nНеділя, 30 листопада, 17:15. Рамон Санчес Пісхуан, Севілья\nТуром раніше Севілья зазнала третьої поспіль виїзної поразки в Ла Лізі, цього разу постраждавши від Еспаньйола (1:2). Клуб уникнув невдач у семи попередніх домашніх міських дербі з Реалом Бетіс у чемпіонаті (5В, 2Н) і підопічні Матіаса Алмейди цю серію сподіваються продовжити. Тим не менш, нестабільність Севільї навряд чи дозволить їй досягнути максимуму в неділю.\n\nКоманда Мануеля Пеллегріні вчора здолала вдома Утрехт у Лізі Європи (2:1) після домашньої ж нічиєї із Жироною (1:1) на внутрішній арені. У виїзних поєдинках сезону-2025/26 у Ла Лізі й ЛЄ Реал Бетіс досі не програвав (2В, 6Н). Хороша форма клубу має допомогти йому принаймні не поступитися в майбутньому дербі, а за вдалих обставин і взагалі здобути скромну звитягу.\nНеділя, 30 листопада, 19:30. Естадіо ABANCA Балаїдос, Віго\nСельта на тлі виїзної звитяги над Алавесом (1:0) зазнала поразки від Лудогорця (2:3) у поєдинку Ліги Європи в Болгарії. Тепер команда Клаудіо Хіральдеса спробує здобути перші для себе три очки в домашній дуелі Ла Ліги-2025/26 після семи поспіль невдалих спроб (5Н, 2П). У квітні клуб із Віго вперше з лютого 2007 року поступився супернику з Барселони вдома, перервавши 12-матчеву безпрограшну серію (4В, 8Н).\n\nЕспаньйол минулого понеділка впорався із Севільєю в домашньому протистоянні (2:1). Невдачі конкурентів дозволяють колективу Маноло Гонсалеса продовжувати мріяти про єврокубки, в яких клуб не брав участі із сезону-2019/20. Однак у неділю недостатньо впевнені виступи Еспаньйола на виїзді можуть датися йому взнаки.\nНеділя, 30 листопада, 22:00. Естадіо Муніципаль де Монтіліві, Жирона\nПовний анонс цього протистояння читайте на нашому сайті вранці 30.11.2025.\n\nПонеділок, 1 грудня, 22:00. Естадіо де Вальєкас, Пуенте де Вальєкас (Мадрид)\nЗасмучений невдалим виїздом до Словаччини в Лізі конференцій (поразка від Слована з рахунком 1:2) Райо Вальєкано Іньїго Переса має намір перервати свою серію з трьох поєдинків без голів у чемпіонаті. Подібне з клубом сталося вперше з травня 2024 року, тоді як негативний епізод із чотирма поспіль такими дуелями мав місце в грудні 2023-го, зокрема з урахуванням якраз поразки від Валенсії удома (0:1).\n\nКолектив Карлоса Корберана туром раніше святкував домашню звитягу в міському дербі з Леванте (1:0) і в разі успіху в понеділок обійде свого суперника в турнірній таблиці. Однак варто зауважити, що протягом минулих десяти років Валенсія перемагала Райо Вальєкано всього двічі (вдома й на виїзді) при восьми нічиїх і трьох поразках.\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Пулішич приніс Мілану перемогу в Derby della Madonnina над Інтером",
        "image": "https://images.football.ua/i/news/630x373/568/568107.jpg",
        "text": "Великий уїкенд європейського клубного футболу після завершення листопадової міжнародної перерви в своєму завершенні містив протистояння, повз яке вболівальник, який себе поважає, не міг пройти повз. Бо банально Derby della Madonnina, або ж протистояння міланського Інтера та Мілана, уособлює собою гігантський шар історії гри, яку всі ми так любимо. Цього разу на Джузеппе Меацца ці дві великих італійських клуби зустрічались поміж собою в 245 раз і в рамках дванадцятого туру національної першості відповідно.\nКоманда Крістіана Ківу все ще перебуває на стадії перебудови після багаторічного періоду на чолі з Сімоне Індзагі, тоді як \"россонері\" вже звиклись із режимом існування, коли головні тренери змінюють один одного кожного сезону. А то й по кілька разів у межах однієї кампанії. І цього разу для Массіміліано Аллегрі це було перше Міланське дербі з моменту повернення до роботи з Міланом, тож схибити й він не мав права, як і візаві за тренерським містком.\nКоманди зрештою одразу почали використовувати свої найбільш сильні сторони. Інтер багато контролював м’яч та одразу ж створив момент для Тюрама подачею з лівого флангу від Дімарко вже на четвертій хвилині, але тоді Меньян здійснив свій перший сейв у цій зустрічі. Їх ще буде багато в подальшому. Як і спроб \"нерадзуррі\" грати другим поверхом, оскільки з якихось причин команда Аллегрі помітно поступалась у цьому компоненті.\nЯк наслідок, свої найкращі моменти в першій половині гри Інтер так і створював: навіс, хтось замикає головою, або скидає на партнера, як було в момент із убивчим ударом Лаутаро з передачі того-таки Тюрама, але Меньян і тут зреагував бездоганно. А ще запам’яталось влучання від Ачербі в стійку, також шляхом удару головою, на завершення подачі кутового з лівого краю атаки. Тож і зі стандартами в Мілана спостерігались певні проблеми.\nКоманда Аллегрі натомість робила ставку на швидкі виходи до атак, і таким чином отримала моменти для ударів Салемакерса та Бартезагі до перерви по обидва боки штрафного, які втім були позбавлені точності виконання. А найгострішим серед шансів номінальних гостей забити був, напевно, закручений удар здалеку від Пулішича вже під настання перерви. У підсумку, ніхто так і не відкрив рахунок за стартові 45 хвилин.\nА вже в другій половині гри Інтер розпочав із чергової розминки для Меньяна у вигляді підкрученого удару Тюрама з лівого флангу штрафного, а от Мілан був більш конкретним, і на 54 хвилині Зоммер не надто вдало парирував перед собою дальній удар низом від Салемакерса з правого краю швидкої атаки, чим миттєво скористався Пулішич на добиванні.\nПевна річ, що такий перебіг подій не влаштовував команду Ківу, адже та вважала, що контролює ситуацію на футбольному полі. Проте наступний свій момент Інтер створив радше за допомоги напрочуд пильної уваги арбітрів VAR до епізоду на 71 хвилині, коли Павлович не встиг заблокувати черговий простріл Тюрама з правого флангу штрафного й наступив супернику на ногу за інерцією. Рішення про пенальті гравців Мілана, звісно, обурило, але Меньян залишався спокійним, і просто знищив ментально Чалханоглу, який, як за замовленням, пробив у лівий нижній кут, який воротар для нього й відкрив навмисно.\nТурка потім поміняли майже одразу, а Інтер знову пішов шукати щастя біля чужих воріт. \"Змії\" постійно вантажили м’яч до чужого штрафного з флангів, але близькими до небезпечних був хіба що момент із невдалою спробою один із цих навісів завершити від Аканджі, а бо ж дальні удари Діуфа та Бонні, які для бездоганного Меньяна відвертістю не стали.\nУ наступному турі Інтер поїде в гості до Пізи, тоді як посеред тижня навідається до мадридського Атлетіко на матч Ліги чемпіонів УЄФА, а Мілан прийматиме римський Лаціо.\n\r\nІнтер — Мілан 0:1\nГол: Пулішич, 54\nНа 74-й хвилині Хакан Чалханоглу (Інтер) не забив пенальті (воротар).\nІнтер: Зоммер — Аканджі, Ачербі (Еспозіто, 85), Бастоні — Аугусто, Барелла (Діуф, 85), Чалханоглу (Зелінські, 76), Сучич, Дімарко — Л. Мартінес (Бонні, 65), Тюрам."
    },
    {
        "title": "Інтер — Мілан. Анонс і прогноз на матч Серії А 23.11.2025",
        "image": "https://images.football.ua/i/news/630x373/568/568043.jpg",
        "text": "У рамках 12-го туру італійської Серії А-2025/26 відбудеться Дербі делла Мадонніна — Інтер \"прийматиме\" Мілан.\n[*] — положення в турнірній таблиці\nНЕДІЛЯ, 23 ЛИСТОПАДА, 21:45. СТАДІО ДЖУЗЕППЕ МЕАЦЦА, МІЛАН. ГОЛОВНИЙ АРБІТР — СІМОНЕ СОЦЦА. ПРЯМА ТРАНСЛЯЦІЯ НА MEGOGO\nУ дебютному для Крістіана Ківу міланському дербі в якості головного тренера перед ним стоїть виклик у вигляді необхідності перервати серію з п'яти матчів без перемог Інтера над Міланом (2Н, 3П) у всіх турнірах. У XXI столітті більш успішним для \"россонері\" в принциповій дуелі був тільки проміжок від листопада 2002 до квітня 2005 року, коли \"нерадзуррі\" залишилися без звитяги аж десять разів поспіль (3Н, 7П).\n\nПісля домашньої перемоги Наполі над Аталантою (3:1), Інтер утратив першу сходинку турнірної таблиці Серії А (-1 від неаполітанців), тоді як Мілан у разі здобуття трьох очок сьогодні й сам може повернутися на вершину, що також залежить від виїзного матчу Роми проти Кремонезе. Інтер сподіватиметься не оступитися в дербі й у гарному настрої підійти до поєдинку Ліги чемпіонів з Атлетіко в Мадриді.\nНе обтяжена єврокубками команда Массіміліано Аллегрі не програвала з першого туру чемпіонату. Безпрограшна серія \"россонері\" в усіх турнірах становить 11 матчів (7В, 4Н). Проте, у деяких із них Мілан виглядав недостатньо переконливо. Після дербі клуб двічі поспіль зустрінеться з Лаціо, тож падіння бойового духу внаслідок потенційної невдачі сьогодні може стати проблемою.\n\n\"Нерадзуррі\" в своїй нинішній формі спроможні досягнути бодай скромного успіху й за версією букмекерів саме вони мають більші шанси на звитягу в майбутньому Дербі делла Мадонніна. Так, на перемогу Інтера можна поставити з коефіцієнтом 2.06, тоді як можливості Мілана оцінюються показником 3.84. Імовірність нічийного результату представлена ​​коефіцієнтом 3.42.\n\nКрістіан Ківу, головний тренер Інтера: \"Як і завжди, я транслюю команді зосередженість і рішучість. Інтер вийде на поле з більшою мотивацією, аніж зазвичай, і це нормально. Як на мене, ідеально було б мати такий запал перед кожним матчем, навіть проти слабших клубів, адже тільки так ми знайдемо стабільність. У дербі немає фаворитів, тому потрібно максимально використовувати свої моменти, вигравати якнайбільше єдиноборств і бути уважними\".\n\nМассіміліано Аллегрі, головний тренер Мілана: \"Дербі, безумовно, буде неймовірною подією для міста. У 2010 році я добре стартував, здобувши три поспіль перемоги над Інтером, але пізніше тричі поступився, зіграв унічию й ще раз програв. Це зустріч із дуже сильним колективом, який, разом із Наполі, є фаворитом у боротьбі за чемпіонство. Однак дербі завжди є винятковим матчем. Маємо прагнути до зосередженості й вдалого з технічної точки зору виступу\". \nІнтер: Зоммер — Аканджі, Ачербі, Бастоні — К. Аугусто, Барелла, Чалханоглу, Сучич, Дімарко — Тюрам, Мартінес\nМілан: Меньян — Томорі, Габбія, Павлович — Салемакерс, Фофана, Модрич, Рабьйо, Бартезагі — Пулішич, Леан"
    },
    {
        "title": "Наполі з дублем Нереса переграв Аталанту",
        "image": "https://images.football.ua/i/news/630x373/568/568039.jpg",
        "text": "Чи є життя після відходу з посади головного тренера фундаменталіста Джан П’єро Гасперіні? На це питання в цьому сезоні, наразі — без особливих успіхів, намагається знайти відповідь бергамаська Аталанта. Принаймні італійській Серії A справи в неї геть кепські, і з 11 попередніх зустрічей \"Богиня\" змогла виграти лише дві, тоді як аж сім звела до нічийних підсумків, а ще пару програла.\nЦе в підсумку призвело до того, що міжнародну перерву клуб відходив на чолі Іваном Юричем та розгромом від Сассуоло, а повернувся до роботи вже з новопризначеним Раффаеле Палладіно, який за 11 днів мав підготувати команду до виїзного матчу проти чинного чемпіона країни, Наполі, який не перемагав у жодному з останніх трьох поєдинків перед листопадовою перервою. Але Антоніо Конте, поки що, тримається на посаді. Хоча справи із захистом титулу наразі йдуть доволі важко.\nПалладіно щось хоче перебудовувати в Аталанті, але в контексті цієї зустрічі ми фактично опинились посеред будівельного майданчика, де просто немає приводів очікувати побачити щось, на що варто було б кинути оком. От так і гра бергамасків виглядала на початку, особливо — що стосується оборони. На 17 хвилині Нереса втратили з поля зору на правому фланзі атаки, коли Гойлунн відіграв йому на хід до штрафного в дотик, а приблизно за 20 хвилин захист гостей повторив те саме, але тільки з передачею Ррахмані. У обох випадках бразилець надто спокійно відіграв воротаря Карнезеккі ударами по різних кутах.\nІ щоб уже точно підсумувати провал Аталанти в першому таймі, Наполі відзначився третім голом зусиллями Ланга, який головою на дальній замкнув подачу з правого флангу штрафного від Ді Лоренцо на останніх хвилині основного часу перед перервою. Усе, на що спромоглась команда Палладіно в атаці у відповідь, це приймати м’ячі перед чужим штрафним спиною до воріт, розвертатись, і гатити бозна-куди. Ніби й не було жодного плану на гру.\nНа відміну від другого тайму. Так, там Аталанта дійсно спробувала бути цікавою попереду, що вдалось забезпечити лише самим фактом появи Скамакки на вістрі атаки. Той одразу почав майструвати моменти для себе й партнерів, і зокрема на власних плечах вивіз гол престижу для власної команди. На 52 хвилині Джанлука десь біля центрального кола розпочав швидкий розіграш, а завершив його вже в центрі чужого штрафного ударом боковими ножицями з подачі Белланови з правого краю. Ніби так від самого початку не можна було грати.\nІ в подальшому подібних моментів було достатньо, коли Наполі відверто вайлувато намагався обороняти свою перевагу за рахунком, і якби Де Кеталаре чи той-таки Скамакка десь віднайшли другий м’яч невдовзі після першого, то в команди Конте могли б виникнути серйозні негаразди. Проте час минав, Аталанта не забивала, а сили в гостей та фантазія в Скамакки все ж таки не безмежні, тож довелось примиритись із поразкою.\nУ наступному турі Наполі гостюватиме в Роми, тоді як посеред тижня прийматиме азербайджанський Карабах у Лізі чемпіонів УЄФА, а бергамаська Аталанта посеред тижня зіграє на виїзді проти франкфуртського Айнтрахта, тоді як вихідними проведе домашній матч проти Фіорентини.\n\nНаполі — Аталанта 3:1\nГоли: Нерес, 17, 38, Ланг, 45 — Скамакка, 52\n\nНаполі: Мілінкович-Савич — Беукема, Ррахмані (Жезус, 63), Буонджорно — Ді Лоренцо, Лоботка, Мактоміней, Гутьєррес (Маццоккі, 69) — Нерес (Політано, 69), Гойлунн (Лукка, 74), Ланг (Ельмас, 69)."
    },
    {
        "title": "Фіорентина — Ювентус. Анонс і прогноз на матч Серії А 22.11.2025",
        "image": "https://images.football.ua/i/news/630x373/567/567980.jpg",
        "text": "У рамках 12-го туру італійської Серії А-2025/26 у Флоренції місцева Фіорентина прийматиме туринський Ювентус.\n[*] — положення в турнірній таблиці\nСУБОТА, 22 ЛИСТОПАДА, 19:00. СТАДІО АРТЕМІО ФРАНКІ, ФЛОРЕНЦІЯ. ГОЛОВНИЙ АРБІТР — ДАНІЕЛЕ ДОВЕРІ. ПРЯМА ТРАНСЛЯЦІЯ НА MEGOGO\nНаступник Стефано Піолі на посаді головного тренера Фіорентини Паоло Ванолі стартував із виїзної нічиєї з іншим клубом, що разом із нею перебуває в зоні вильоту. Незадовго до перерви на матчі збірних флорентійці в Генуї поділили очки з Дженоа (2:2), залишившись на дні турнірної таблиці Серії А. Фіорентина досі не знає смаку перемог у новій кампанії чемпіонату, а її показник пропущених голів (18) є найгіршим.\n\nТим не менш, клуб із Флоренції сподіватиметься, що зуміє вперше з 1998 року двічі поспіль обіграти свого сьогоднішнього суперника вдома в Серії А. Останнім часом Фіорентині майже завжди вдається дати відсіч Ювентусу на Стадіо Артеміо Франкі в чемпіонаті, із вересня 2019 року маючи тільки одну, мінімальну поразку (0:1) при двох звитягах і трьох нічиїх.\nТуринці змінили керманича своєї команди трохи раніше, встигнувши провести на чолі з Лучано Спаллетті два матчі Серії А (виїзна перемога над Кремонезе з рахунком 2:1 і домашня безгольова нічия в дербі з Торіно), а також один єврокубковий — нічия зі Спортінгом Лісабон (1:1) удома. Всі колишні підопічні головного тренера Ювентуса у Флоренції мають усього дві перемоги при семи нічиїх і трьох поразках.\n\nОбидва клуби намагаються повернутися до оптимальних кондицій із новими керманичами. За версією букмекерів, фаворитами дебютної тренерської дуелі між Ванолі й Спаллетті є колектив другого. Так, на перемогу Ювентуса можна поставити з коефіцієнтом 2.02, тоді як потенційний успіх Фіорентини оцінюється показником 3.92. Імовірність нічиєї представлена ​​коефіцієнтом 3.48.\nФіорентина: де Хеа — Понграчич, Марі, Раньєрі — Додо, Мандрагора, Ніколуссі-Кавілья, Зом, Парізі — Гудмундссон — Кін\nЮвентус: Ді Грегоріо — Калулу, Гатті, Копмейнерс — Маккенні, Тюрам, Локателлі, Камб'язо — Консейсан, Їлдиз — Опенда"
    },
    {
        "title": "Наполі — Аталанта. Анонс і прогноз на матч Серії А 22.11.2025",
        "image": "https://images.football.ua/i/news/630x373/567/567981.jpg",
        "text": "У рамках 12-го туру італійської Серії А-2025/26 у Неаполі місцевий Наполі прийматиме Аталанту з Бергамо.\n[*] — положення в турнірній таблиці\nСУБОТА, 22 ЛИСТОПАДА, 21:45. СТАДІО ДІЄГО АРМАНДО МАРАДОНА, НЕАПОЛЬ. ГОЛОВНИЙ АРБІТР — МАРКО ДІ БЕЛЛО. ПРЯМА ТРАНСЛЯЦІЯ НА MEGOGO\nЗахист чемпіонського титулу колективом Антоніо Конте проходить із помітними складнощами. Зазнавши поразки від Болоньї на виїзді (0:2) Наполі вперше з провального сезону-2023/24 не забивши бодай один гол у трьох поспіль матчах усіх турнірів. Тим не менш, вдома неаполітанці не програвали з грудня 2024 року (13В, 5Н) і навряд чи вони дозволять сьогоднішнім гостям цю серію перервати.\n\nНаполі перебуває на порозі перших у своїй історії трьох поспіль поразок від Аталанти вдома. Протягом 2024 року гості з Бергамо двічі святкували звитягу з рахунком 3:0 у Неаполі. Місцевий клуб недостатньо переконливо виглядає в домашніх матчах проти цього суперника й зараз має чудову нагоду можливо скромно, але спокійно покращити незручну статистику.\nАталанта збирається дебютувати під керівництвом Раффаеле Палладіно. До звільнення Івана Юрича привела домашня поразка від Сассуоло (0:3). Безвиграшна серія клубу з Бергамо в чемпіонаті вперше з жовтня 2018 року перебуває на позначці в сім матчів (5Н, 2П). Відсутність перемоги й сьогодні нагадає про сезон-2015/16, який Аталанта завершила на ідентичній до нинішньої сходинці турнірної таблиці (13).\n\nПопри втрату неаполітанцями одразу кількох важливих виконавців, вони все одно цілком справедливо можуть розраховувати на здобуття трьох очок. За версією букмекерів, господарі поля мають більші шанси на успіх у майбутній дуелі. Так, на перемогу Наполі можна поставити з коефіцієнтом 2.29, тоді як потенційний успіх Аталанти оцінюється показником 3.42. Імовірність нічиєї представлена ​​коефіцієнтом 3.26.\nНаполі: Мілінкович-Савич — Ррахмані, Буонджорно, Ж. Жезус — Ді Лоренцо, Лоботка, Мактоміней, Гутьєррес — Політано, Гойлунн, Нерес\nАталанта: Карнезеккі — Джимсіті, Гін, Аханор — Белланова, Едерсон, де Рон, Дзаппакоста — Де Кетеларе, Лукман — Скамакка"
    },
    {
        "title": "Фінансовий скандал навколо Наполі: Де Лаурентісу висунули звинувачення",
        "image": "https://images.football.ua/i/news/630x373/567/567911.jpg",
        "text": "Президент Наполі Ауреліо Де Лаурентіс був викликаний до римського суду на попередні слухання за звинуваченням у наданні недостовірної інформації у фінансових звітах клубу за 2019, 2020 та 2021 роки. Також перед судом постануть його давній партнер Андреа Кьявеллі та сам клуб Серії А. Про це повідомляє Tuttosport.\nВ основі судової справи лежить передбачуваний завищений приріст капіталу, пов'язаний із двома великими трансферними угодами: підписанням Костаса Маноласа з Роми у 2019 році та Віктора Осімхена з Лілля у 2020 році.\nПочаток судового розгляду запланований на 2 грудня 2026 року.\nВажливо відзначити, що Наполі не піддається жодним спортивним санкціям. Прокурор FIGC Джузеппе Кіне розглянув цю справу у 2022 році та закрив її, що означає, що статус клубу в чемпіонаті та кількість очок не зміняться.\nТим часом адвокатська команда Де Лаурентіса різко розкритикувала це рішення, назвавши обвинувальний висновок несподіваним і заявивши, що цю справу слід було закрити.\n\"Ми абсолютно приголомшені. Були очевидні підстави для виправдання обвинувачених. Фінансова гвардія неправильно застосувала принципи бухгалтерського обліку, і навіть прокуратура заявила, що Наполі не отримав жодної вигоди від цих операцій\", — заявили адвокати президента \"неаполітанців\".\nТакож адвокати додали, що система попередніх слухань в Італії стала непотрібним кроком, заявивши, що необхідне прозоріше обґрунтування рішень про передачу справ до суду.\nПісля 11 турів Наполі набрав 22 очки і посідає четверте місце у Серії А, відстаючи від Інтера та Роми на два бали."
    },
    {
        "title": "Попов — потенційне підсилення атакувальної лінії Аталанти",
        "image": "https://images.football.ua/i/news/630x373/567/567810.jpg",
        "text": "Нападник Емполі та юнацької збірної України Богдан Попов може вже взимку змінити клуб. За інформацією Tuttosport, 18-річний форвард потрапив до сфери інтересів Аталанти, яка бачить у ньому потенційне підсилення атаки на майбутні сезони.\nІталійське видання настільки високо оцінило гру українця, що назвало Попова \"новим Андрієм Шевченком\" — завдяки його вражаючій результативності та стилю гри.\n🇺🇦Il nuovo #Shevchenko salvato dalla guerra: incanta a #Empoli e fa sognare la #SerieA, ecco quanto costa https://t.co/D9ZHxLt9sU\n\"Бергамаски\" прагнуть оформити трансфер уже найближчої зими. План клубу — придбати Попова, але залишити його в Емполі на правах оренди до кінця сезону 2025/26. Потенційна сума трансферу — 10 мільйонів євро, тоді як Transfermarkt оцінює нападника в 3 млн євро.\nЗа даними італійських журналістів, клуб розглядає українця як можливу заміну в разі відходу Адемоли Лукмана, яким цікавиться Галатасарай. Крім того, нестабільна форма Ніколи Крстовича та Джанлуки Скамакки змушує шукати нові варіанти в атаці.\nПопов, на думку Аталанти, добре вписується в стиль команди та може розвинутися за схожою траєкторією, яку свого часу продемонстрував Расмус Гойлунн.\nУ сезоні 2025/26 форвард уже провів 12 матчів у складі Емполі та забив п'ять голів. Також нападник є гравцем юнацьких збірних України — U-19 та U-21. На листопадовому відборі до Євро-2026 (U-19) він відзначився двома голами та асистом у трьох матчах.\nЕмполі наразі перебуває на 13-му місці в Серії B. У той час Аталанта йде на 13-му місці в Серії A."
    },
    {
        "title": "Комо знищив Торіно",
        "image": "https://images.football.ua/i/news/630x373/568/568168.jpg",
        "text": "У матчі 12-го туру Серії А Комо розгромив Торіно з рахунком 5:1, оформивши одну з найяскравіших перемог туру.\nГості повели ще у першому таймі, а після перерви повністю контролювали гру.\nХет-трик оформити не вдалося, але дубль Аддая та голи Рамона, Паса і Батуріни забезпечили впевнену перемогу.\nЄдиний гол Торіно забив Влашич із пенальті у компенсований час першої половини."
    },
    {
        "title": "Ліга 1: Ланс на вершині таблиці, Погба повертається у великий футбол",
        "image": "https://images.football.ua/i/news/630x373/568/568036.jpg",
        "text": "У рамках 13-го туру Ліги 1 Ланс здобув мінімальну, але важливу перемогу над Страсбуром на Стад Боллар-Делеліс. Єдиний м’яч на 69-й хвилині забив Ганю, забезпечивши команді три очки.\nЗавдяки цьому успіху Ланс піднявся на чільне місце турнірної таблиці та ділить першу сходинку з Марселем, тоді як Страсбур залишився на 22 очках і може втратити місце в топ-4 після туру.\nМатч відзначався активними атаками з обох боків та кількома вилученнями: Гілавогі і Барко покинули поле достроково.\nЛанс – Страсбур 1:0\nГол: Ганю (69)\n\nЛанс: Ріссе — Сарр, Байду, Ганю — Удоль, Томассон, Сангаре, Агілар — Саїд (Гілавогі, 75), Товен (Сіма, 75) — Едуар (Сотока, 85)\n\nСтрасбур: Пендерс — Чілвелл, Сарр, Гойсберг (Омобаміделе, 46) — Морейра (Нзінгула, 85), Ель-Мурабет (Амугу, 61), Барко, Дуе (Амо-Амеяу, 90+1) — Лемарешаль (Енсісо, 61) — Панічеллі, Емега\n\nПопередження: Томассон (77), Сотока (90+6) — Ель-Мурабет (5), Дуе (68), Емега (90+7)\n\nВилучення: Гілавогі (90+5) — Барко (77)\nВ іншому матчі Ренн здобув переконливу перемогу над Монако з рахунком 4:1. Команда продемонструвала ефективність у нападі та контроль гри протягом усього матчу.\nОсобливу увагу привернуло повернення Поля Погба до активного футболу після дворічної дискваліфікації. Півзахисник отримав свій шанс продемонструвати майстерність.\nМатч також запам’ятався вилученням у складі Монако – Закарія залишив поле на 66-й хвилині.\nРенн – Монако 4:1\nГоли: Аїт-Будляль 20, Камара 48, Емболо 73, Блас 83 (п) – Бірет 90+5\n\nРенн: Самба – Брассье, Жаке, Аїт-Будляль – Аль-Тамарі (Глен Камара, 85), Сіссе (Мерлен, 74), Ронжьє, Махді Камара, Франківський – Емболо, Леполь (Блас, 75)\n\nМонако: Градецький – Салісу, Керер, Тезе – Уаттара, Кулібалі (Погба, 85), Закарія, Діатта (Вандерсон, 70) – Акліуш (Ламан Камара, 70), Фаті (Мінаміно, 61) – Іленіхена (Бірет, 61)\n\nВилучення: Закарія 66"
    },
    {
        "title": "Марсель з 400-м голом Обамеянга знищив Ніццу у битві за Лазуровий берег",
        "image": "https://images.football.ua/i/news/630x373/567/567977.jpg",
        "text": "У матчі-відкритті 13-го туру французької Ліги 1 Марсель не залишив жодних шансів Ніцці, здобувши нищівну перемогу 5:1 у битві за Лазуровий берег.\nКоманда Роберто Де Дзербі відкрила рахунок уже на 11-й хвилині зусиллями П'єра-Емеріка Обамеянга, для якого цей гол став 400-м у кар'єрі, а до перерви перевагу подвоїв Мейсон Грінвуд. Після відпочинку англієць оформив дубль, а слідом Веа та Пайшан довели рахунок до розгромного. Ніцца відповіла лише голом Шо на 63-й хвилині.\n\nЗавдяки цій перемозі Марсель щонайменше тимчасово піднявся на вершину турнірної таблиці, випередивши Парі Сен-Жермен на одне очко, проте у чинних чемпіонів ще є матч із запасом — цього тижня вони зіграють з Гавром (22.11).\nНіцца – Марсель 1:5\nГоли: Шо, 63 – Обамеянг, 11; Грінвуд, 37, 53; Веа, 58; Пайшан, 74\nНіцца: Діуф – Менді, Ба, Пепра (Абді, 68) – Клосс, Абдул Самед (Сансон, 68), Ванхутте, Бар – Діоп (Янссон, 77), Шо, Моффі (Бога, 68).\nМарсель: Де Ланге – Веа, Павар, Балерді (Іган-Райлі, 77), Емерсон – Кондогбія (Надір, 70), Вермерен – Грінвуд, Ейнджел Гомес (O’Райлі, 70), Пайшан (Мопе, 89) – Обамеянг (Важ, 77)."
    },
    {
        "title": "ПСЖ — Марсель: стала відома дата проведення матчу за Суперкубок Франції",
        "image": "https://images.football.ua/i/news/630x373/567/567892.jpg",
        "text": "Матч Суперкубку Франції між ПСЖ та Марселем пройде 8 січня 2026 року в Кувейті. Про це повідомляє прес-служба чемпіонату Франції.\nСтартовий свисток прозвучить о 21:00 за місцевим часом – 20:00 за Києвом.\nМинулого сезону ПСЖ під керівництвом Луїса Енріке виграв чемпіонат та Кубок Франції, а Марсель завоював срібні медалі Ліги 1.\nДля \"провансальців\" це перша путівка до Суперкубку Франції за останні п'ять років — востаннє Марсель ставав володарем трофею у 2011 році.\nУ матчі за Суперкубок Франції-2025, який пройшов у катарській Досі, ПСЖ мінімально обіграв Монако (1:0). Для парижан це був рекордний 13 трофей."
    },
    {
        "title": "Хакімі визнаний найкращим гравцем Африки у 2025 році",
        "image": "https://images.football.ua/i/news/630x373/567/567829.jpg",
        "text": "Крайній захисник Ашраф Хакімі отримав нагороду найкращого африканського гравця 2025 року, повідомляє пресслужба Африканської конфедерації футболу (CAF).\nМарокканський захисник став першим представником своєї країни, який отримав цю відзнаку після Мустафи Хаджі у 1998 році.\nМинулого сезону Хакімі зіграв одну з вирішальних ролей у тріумфі ПСЖ, допоміг команді здобути Лігу 1, Кубок Франції, Суперкубок Франції та перший в історії клубу титул Ліги чемпіонів.\nНа рахунку 27-річного марокканця було 11 голів та 16 результативних передач у 55 матчах. \n\nХакімі випередив у голосуванні Мохамеда Салаха з Ліверпуля та форварда Галатасарая Віктора Осімгена. Нагороду йому вручили на урочистій церемонії в Рабаті, столиці Марокко. Наразі гравець перебуває на лікуванні травми, але сподівається встигнути відновитися до Кубка африканських націй, який відбудеться у його країні.\nCAF визначила переможця та фіналістів на основі голосів національних тренерів, колишніх футболістів та журналістів, що спеціалізуються на африканському футболі."
    },
    {
        "title": "Суд між Мбаппе та ПСЖ: форвард вимагає 240 млн євро, клуб відповідає зустрічним позовом",
        "image": "https://images.football.ua/i/news/630x373/567/567676.jpg",
        "text": "Суперечка між Кіліаном Мбаппе та ПСЖ вийшла на новий рівень. На черговому засіданні суду стало відомо, що французький форвард вимагає від свого колишнього клубу компенсацію у розмірі 240 мільйонів євро.\nМбаппе покинув ПСЖ влітку 2024 року, перейшовши до мадридського Реала як вільний агент. Після цього він подав на колишнього роботодавця скаргу, звинувативши клуб у психологічному тиску та спробі примусити його підписати новий контракт у 2023 році. Тоді нападника тимчасово відсторонили від тренувань із першою командою.\nУ своєму позові Мбаппе вимагає від ПСЖ виплат за невиплачену зарплату, компенсації за відсторонення, відпускні, бонуси та моральні збитки. Серед них:\r\n– 12,6 млн євро компенсації за попереднє повідомлення;\r\n– 25 млн євро законної компенсації за звільнення;\r\n– понад 3 млн євро відпускних;\r\n– 44 млн євро за несправедливе відсторонення;\r\n– 17 млн євро заборгованої зарплати;\r\n– 36,6 млн євро частини підписного бонусу;\r\n– кілька компенсацій на суми від 1 до 37 млн євро за психологічний тиск, порушення умов договору та техніки безпеки.\nПСЖ у відповідь подав зустрічну вимогу, оцінивши завдану клубу шкоду у 180 мільйонів євро. У клубі вважають, що дії Мбаппе призвели до значних фінансових збитків. Суд продовжить розгляд справи найближчим часом.\nРаніше Мбаппе назвав Шеркі вражаючим талантом."
    },
    {
        "title": "Грінвуд визнаний найкращим гравцем Ліги 1 за підсумками жовтня",
        "image": "https://images.football.ua/i/news/630x373/567/567591.jpg",
        "text": "Нападника Марселя Мейсона Грінвуда було визнано найкращим гравцем французької Ліги 1 за підсумками жовтня. Про це повідомляє прес-служба UNFP.\nУ боротьбі за нагороду 24-річний англієць набрав 38% голосів і випередив Хоакіна Панікеллі (Страсбур) та Соф'яна Діопа (Ніцца).\n\nМинулого місяця Грінвуд провів чотири поєдинки у чемпіонаті Франції, в яких забив п'ять голів.\nПісля 12 турів Марсель посідає друге місце у турнірній таблиці Ліги 1, відстаючи від ПСЖ на два бали."
    },
    {
        "title": "Хакімі, Дембеле, Мендеш пропустять по кілька тижнів через травми",
        "image": "https://images.football.ua/i/news/630x373/566/566828.jpg",
        "text": "Одразу кілька ключових гравців ПСЖ зазнали травм у минулому матчі основного етапу Ліги чемпіонів проти Баварії (1:2). Про це повідомляє прес-служба клубу.\nУ захисника Ашрафа Хакімі, якого замінили перед перервою, виявили серйозне розтягнення лівої щиколотки, а у вінгера Усмана Дембеле травма литкового м'яза. Обидва пропустять кілька тижнів.\nУ захисника Нуну Мендеша діагностували розтягнення зв'язок лівого коліна — він перебуватиме під наглядом лікарів протягом кількох тижнів.\nТакож процес відновлення продовжує нападник Дезіре Дуе, який напередодні був визнаний найкращим молодим гравцем Європи. Строки його повернення на полі не називаються.\nНа Football.ua доступний для перегляду відеоогляд матчу ПСЖ — Баварія."
    },
    {
        "title": "Маркіньйос — перший гравець із 500 матчами за ПСЖ",
        "image": "https://images.football.ua/i/news/630x373/568/568382.jpg",
        "text": ""
    },
    {
        "title": "Іто та Девіс повернулися до загальної групи Баварії, Мусіала продовжує відновлення",
        "image": "https://images.football.ua/i/news/630x373/567/567713.jpg",
        "text": "Захисники мюнхенської Баварії Хірокі Іто та Альфонсо Девіс відновилися після травм, повідомляє прес-служба клубу.\nОбидва футболісти повернулися до тренувань у загальній групі команди Венсана Компані під час міжнародної перерви та будуть готові до наступного матчу.\nУ той же час півзахисник Джамал Мусіала продовжує відновлення після перелому малогомілкової кістки за індивідуальною програмою.\nУ нинішньому сезоні Іто та Девіс на полі не з'являлися, тоді як на рахунку Мусіали чотири матчі та три забиті м'ячі.\nПісля десяти турів Баварія лідирує у Бундеслізі, випереджаючи Лейпциг на шість очок. Свій наступний матч мюнхенці проведуть проти Фрайбурга — гра відбудеться 22 листопада о 16:30."
    },
    {
        "title": "Буркардт — найкращий гравець жовтня в Бундеслізі",
        "image": "https://images.football.ua/i/news/630x373/567/567015.jpg",
        "text": ""
    },
    {
        "title": "Баварія не залишила шансів Баєру та продовжила свою шалену переможну серію",
        "image": "https://images.football.ua/i/news/630x373/566/566557.jpg",
        "text": "У німецькій Бундеслізі команди не встигли дістатись і до дев’ятого туру, а вже всі говорять про те, що конкуренцію в боротьбі за чемпіонський титул мюнхенській Баварії скласти ніхто не зможе. Просто настільки потужно почала сезон на внутрішній арені команда Венсана Компані, що після вісьмох матчів із 30 голами у ворота її суперників усім довкола стає не по собі ще до початку очних протистоянь.\nЧи тремтіли колінки у футболістів леверкузенського Баєра перед візитом на Альянц Арену, де вже зазнавали поразок РБ Лейпциг та дортмундська Боруссія? Можливо. Але й сама команда Каспера Юльманна була нівроку — п’яте місце в турнірній таблиці. Не результати зразка чемпіонського сезону імені Хабі Алонсо, але все ж таки \"фармацевти\" перебували в зоні переслідувачів мюнхенців.\nСкладається таке враження в цьому сезоні німецького футболу, що незабаром на Альянц Арену до квитків треба буде додавати якусь перепустку до кінотеатру, аби тільки місцева публіка не втрачала азарт на тлі гри власної команди, які не надто й потрібен основний перелік виконавців, щоб розбирати суперників. Так, Компані пограв із ротацією перед Лігою чемпіонів, його дії наслідував і Юльманн певною мірою, але на виході маємо те, що маємо.\nА маємо розгром ще в першому таймі. Хоча Баєр намагався окопатись біля власного штрафного й на початку така тактика працювала доволі непогано й давала трохи надійності. Баварії запропонували виконувати передачі з флангів та глибини поля, сподіваючись, що це хоч трохи зупинить рух навіть не основної атакувальної групи господарів поля.\nМарна справа. На 25 хвилині Ноєр із власного штрафного кинув ліворуч на Бішофа, а той запустив передачу в дотик на хід Гнабрі, якого в себе за спиною просто не помітив одразу Кванса, а коли помітив, то було пізно щось робити — Серж опинився перед воротарем і пробив тому поміж ніг. А вже за сім хвилин потому Лаймер виконав подачу на голову Джексону з правого флангу, і таким чином ми дізнались, що й із другого поверху Баварія може забивати надто спокійно.\nА щоб Баєру геть мріяти не було приводів про якийсь порятунок у другому таймі, то в останній атаці до перерви Горецка пасом із глибини на Джексона до центру штрафного дав тому ідею в дотик відкинути ліворуч на Геррейру, який прострілював на ближній, де Баде вирішив поставити крапку в провалі власної команди до перерви.\nЗвичайно, ніхто на трибунах стадіону в Мюнхені після цього не підвівся й не пішов додому, бо тут банально так не прийнято робити, але всім усе було зрозуміло. У другому таймі Баварія могла нарощувати власну перевагу за рахунком, але створювала моменти з незначною інтенсивністю, тож \"фармацевти\" встигали переводити подих. Обидва тренери при цьому заграли кілька гравців основних складів зі свого боку, але Компані лише змарнував таким чином можливість продовжити гольову серію для Кейна й не більше того.\nУ наступному турі мюнхенська Баварія гостюватиме в берлінського Уніона, тоді як посеред тижня поїде до французького Парі Сен-Жермен на матч Ліги чемпіонів УЄФА, а леверкузенський Баєр навідається до лісабонської Бенфіки, тоді як вихідними прийматиме Гайденгайм.\nБаварія — Баєр 3:0\nГоли: Гнабрі, 25, Джексон, 32, Баде, 44 (авт.)\nБаварія: Ноєр — Лаймер (Бої, 75), Та, Кім, Геррейру — Кімміх, Горецка — Карл (Олісе, 59), Гнабрі (Діас, 59), Бішоф — Джексон (Кейн, 59)."
    },
    {
        "title": "Баварія побила рекорд Мілана",
        "image": "https://images.football.ua/i/news/630x373/566/566380.jpg",
        "text": "Мюнхенська Баварія розбила Кельн (3:0) в рамках 2-го раунду Кубка Німеччини.\nЦя перемога стала 14 для \"рекордмайстер\" в стартових 14 матчах сезону-2025/26. Таким чином, мюнхенці побили рекорд італійського Мілана серед клубів топ-5 ліг Європи.\n\"Россонері\" на старті сезону-1992/93 мали серію із 13 перемог. Цей рекорд тримався довгих 33 роки.\nРаніше повідомлялося, що Баварія подовжила контракт із Компані."
    },
    {
        "title": "Кубок Німеччини: Асист 18-річного Богданова в овертаймах вивів Уніон до 1/8 фіналу, Баварія розгромила Кельн ",
        "image": "https://images.football.ua/i/news/630x373/566/566351.jpg",
        "text": "Уніон Берлін* - Армінія 2:1\nГоли: Кверфельд, 11, Духі, 106 (асист: Дмитро Богданов) — Момулу, 27\nПід час \"пожежі\" коло воріт Армінії м'яч відскочив від Богданова, після чого Духі \"розстріляв\" ворота суперника та вивів берлінський клуб до наступного раунду.\n\r\nКельн — Баварія* 1:4\nГоли: Ахе, 31 — Луїс Діас, 36, Кейн, 38, 64, Олісе, 72\n\r\nФортуна Дюссельдорф — Фрайбург* 1:3\nГоли: Ель-Аззузі, 20 — Матанович, 1, Гріфо, 6, Шергант, 90+3\n\n*Дармштадт — Шальке 4:0\nГоли: Акіяма, 23, Магліца, 28, Горнбі, 48, Бялек, 60"
    },
    {
        "title": "Кубок Німеччини: Баєр, Штутгарт, Магдебург та Кайзерслаутерн пройшли до 1/8 фіналу",
        "image": "https://images.football.ua/i/news/630x373/566/566344.jpg",
        "text": "Сьогодні, 29 жовтня, продовжуються матчі 1/16 фіналу Кубка Німеччини.\nУ першому матчі леверкузенський Баєр у гостях після додаткового часу обіграв Падерборн із рахунком 4:2.\nУ складі леверкузенців голами відзначилися Алехандро Грімальдо, Джарелл Кванса, Ібрагім Маза та Алейш Гарсія. У господарів поля, які з 58 хвилини грали у меншості після вилучення Фелікса Гетце, забивали Стефано Маріно та Свен Міхель.\nПадерборн — Баєр 2:4\nГоли: Маріно, 90, Міхель, 96 — Грімальдо, 60, Кванса, 106, Маза, 120+2, Гарсія, 120+4.\nУ другій зустрічі Штутгарт у гостях здобув перемогу над Майнцем із рахунком 2:0. Авторами голів стали Люка Жаке та Атакан Каразор.\nМайнц — Штутгарт 0:2\nГоли: Жаке, 6, Каразор, 73.\nУ третьому поєдинку Магдебург на виїзді відсвяткував перемогу над Іллертіссеном із рахунком 3:0. Перемогу гостям забезпечили голи Максимільяна Бройніга, Маркуса Матісена та Ноа Пеша. При цьому Бройніг у першому таймі не реалізував пенальті.\nІллертіссен — Магдебург 0:3\nГоли: Бройніг, 11, Матісен, 31, Пеш, 84.\nНасамкінець Кайзерслутерн мінімально обіграв Гройтер Фюрт із рахунком 1:0 завдяки єдиному голу Наатана Скютти на 12 хвилині.\nГройтер Фюрт — Кайзерслаутерн 0:1\nГол: Скютта, 12."
    },
    {
        "title": "Баварія подовжила контракт із Компані",
        "image": "https://images.football.ua/i/news/630x373/565/565756.jpg",
        "text": "Головний тренер мюнхенської Баварії Венсан Компані продовжить роботу в клубі.\nСторони підписали нову угоду до 2029 року, повідомила прес-служба німецького гранда. Попередній контракт тренера спливав у 2027 році.\nКомпані очолив Баварію влітку минулого року, замінивши Томаса Тухеля. Під керівництвом 39-річного фахівця клуб став чемпіоном Німеччини та виграв Суперкубок країни.\nУ поточному сезоні Бундесліги Баварія впевнено лідирує, здобувши перемогу в усіх семи матчах. Команда має 21 очко та відривається від найближчого переслідувача на п’ять балів. \nРаніше повідомлялося, що Баварія не цікавиться Влаховичем."
    },
    {
        "title": "Боруссія Менхенгладбах продовжила контракт з Полянські до 2028 року",
        "image": "https://images.football.ua/i/news/630x373/567/567731.png",
        "text": "Боруссія Менхенгладбах офіційно оголосила про продовження контракту з головним тренером Ойгеном Полянські до 2028 року.\n39-річний фахівець очолив першу команду з четвертого туру поточного сезону на тимчасовій основі, а тепер німецький клуб та тренер домовилися про довгострокове продовження співпраці. \nПоланскі подякував керівництву за довіру та підкреслив, що робота в рідному клубі для нього має особливе значення.\n\"Я ніколи не приховував, наскільки важливою для мене є ця місія у моєму рідному клубі. Бути головним тренером Боруссії — це велика радість і гордість. Довіра керівників — чудовий стимул і підтвердження роботи всього нашого штабу\", — зазначив наставник.\nОйген Полянські є вихованцем Боруссії Менхенгладбах: він пройшов академію клубу, згодом став гравцем Бундесліги, а з 2018 року працює тренером у структурі команди."
    }
]