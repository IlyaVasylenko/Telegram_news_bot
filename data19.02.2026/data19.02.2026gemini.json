[
    {
        "title": "Вулвергемптон — Арсенал. Анонс і прогноз на матч АПЛ 18.02.2026",
        "image": "https://images.football.ua/i/news/630x373/573/573667.jpg",
        "text": "У перенесеному поєдинку 31-го туру лідер чемпіонату Арсенал завітає на Молінью до Вулвергемптона, який замикає турнірну таблицю. Для одних це шанс відірватися у чемпіонській гонці, для інших — можливість уникнути історичного антирекорду.\nСЕРЕДА, 18 ЛЮТОГО, 22:00 ▪️ МОЛІНЬЮ, ВУЛВЕРГЕМПТОН ▪️ ГОЛОВНИЙ АРБІТР — ПОЛ ТІРНІ ▪️ ПРЯМА ТРАНСЛЯЦІЯ НА SETANTA SPORTS\nВулвергемптон переживає надзвичайно складний сезон. Лише одна перемога в чемпіонаті, катастрофічна різниця м’ячів та 18 очок відставання від рятівної позиції — сьогоднішня реальність команди Роба Едвардса. У минулому турі \"вовки\" вистояли під шквалом із 35 ударів у матчі проти Ноттінгем Форест, здобувши нічию 0:0, але цього замало, щоб кардинально змінити хід кампанії.\n \nДомашні виступи також не тішать: десять поразок у тринадцяти матчах на Молінью. Хоча в Кубку Англії команда пробилася до п’ятого раунду, загальна форма в чемпіонаті залишається тривожною — без перемог у п’яти поспіль поєдинках. Водночас у грудні Вулвергемптон дав серйозний бій Арсеналу в Лондоні, поступившись лише через автогол у компенсований час, тому шанси \"вовків\" здобути бодай нічийний результат не такі вже й примарні, як може здатися на перший погляд.\nАрсенал підходить до гри в статусі лідера Прем’єр-ліги. Команда Мікеля Артети виграла чотири з п’яти останніх матчів у всіх турнірах і продовжує боротьбу одразу на кількох фронтах. У чемпіонаті \"каноніри\" програли лише один із останніх одинадцяти матчів, хоча нічия з Брентфордом дозволила переслідувачам скоротити своє відставання.\n\nЛондонці стабільно грають проти аутсайдерів: 14 поспіль перемог над командами із зони вильоту із загальним рахунком 40:4. До того ж Арсенал виграв дев’ять із одинадцяти виїздів до Вулвергемптона в АПЛ та забивав у кожній із 36 останніх очних зустрічей. Навіть кадрові втрати не виглядають критичними — частина лідерів отримала відпочинок у кубку. З іншого боку, є й інша невтішна статистика: \"каноніри\" тричі втрачали очки в останніх п'яти турах Прем'єр-ліги, включно з поразкою від Манчестер Юнайтед, тому питання щодо стабільності головних претендентів на титул все ж залишаються.\nЗа версією букмекерів, сьогодні більше шансів на успіх мають підопічні Мікеля Артети. Так, на перемогу Арсеналу в основний час пропонується коефіцієнт 1.28, тоді як потенційний успіх Вулвергемптона оцінюється показником 10.0. Ймовірність нічийного результату представлена ​​коефіцієнтом 5.60. \nВУЛВЕРГЕМПТОН : Са — Москера, С. Буено, Крейчі — Р. Гомес, А. Гомес, Мане, Ж. Гомес, Х. Буено — Армстронг, Арокодаре\nАРСЕНАЛ : Рая — Тімбер, Саліба, Габріел, Інкап'є — Райс, Субіменді, Езе — Сака, Жезус, Троссар"
    },
    {
        "title": "Сака стане найбільш високооплачуваним гравцем Арсеналу",
        "image": "https://images.football.ua/i/news/630x373/573/573731.jpg",
        "text": "За даними британських медіа (зокрема The Guardian та BBC Sport), Лондонський Арсенал пролонгував договір зі своїм зірковим вінгером Букайо Сака. Новий контракт розрахований на п'ять років — до літа 2031 року.\nЦей крок став пріоритетним для спортивного директора клубу Андреа Берти та головного тренера Мікеля Артети в межах стратегії збереження ключових талантів команди. Зарплата 24-річного англійця зросла до вражаючих £300,000 на тиждень (близько £15,6 млн на рік).\nЦе робить Саку найбільш високооплачуваним гравцем у поточному складі канонірів, випереджаючи Кая Гаверца (£280,000) та Деклана Райса. Для порівняння, за попередньою угодою від 2023 року Сака заробляв близько £200,000 на тиждень.\nТаке суттєве покращення умов відображає статус Букайо як головного обличчя клубу та одного з найкращих вінгерів Європи. Переговори тривали майже рік. Попри те, що чинний контракт Саки діяв до 2027 року, Арсенал прагнув заздалегідь убезпечити себе від зазіхань інших топклубів.\nУ поточному сезоні 2025/26 Сака вже встиг відзначитися 7 голами та 6 асистами, допомагаючи команді лідирувати в Прем'єр-лізі."
    },
    {
        "title": "Ньюкасл — Манчестер Сіті, Челсі проти Рексема: результати жеребкування 1/8 фіналу Кубка Англії",
        "image": "https://images.football.ua/i/news/630x373/573/573682.jpg",
        "text": "Футбольна асоціація Англії провела офіційне жеребкування п’ятого раунду Кубка Англії-2025/26.\nНа стадії 1/8 фіналу турніру між собою зіграють:\nФулгем — Саутгемптон\r\nПорт Вейл або Брістоль Сіті — Сандерленд\r\nНьюкасл — Манчестер Сіті\r\nЛідс — Норвіч\r\nМенсфілд Таун — Арсенал\r\nВулвергемптон — Ліверпуль\r\nРексем — Челсі\r\nВест Гем — Маклсфілд або Брентфорд\n\nПоєдинки п’ятого раунду заплановані на 7 та 8 березня. Як і в попередньому сезоні, перегравань не передбачено — у разі нічийного результату команди одразу гратимуть додатковий час і, за потреби, серію пенальті.\nРішення про скасування перегравань було ухвалене з сезону-2024/25 з метою зменшення навантаження на календар. Переможці цієї стадії зроблять ще один крок на шляху до фіналу на Вемблі."
    },
    {
        "title": "Ноттінгем Форест призначив четвертого наставника за сезон",
        "image": "https://images.football.ua/i/news/630x373/573/573592.jpg",
        "text": "Ноттінгем Форест офіційно оголосив про призначення Вітора Перейри новим головним тренером. 57-річний португалець став уже четвертим керманичем команди протягом цього сезону Прем'єр-ліги, замінивши Шона Дайча, якого звільнили минулого четверга.\nВласник клубу Евангелос Марінакіс знову звернувся до перевірених кадрів. Перейра вже працював під керівництвом грецького бізнесмена в Олімпіакосі (сезон 2014/15), де за півроку встиг виграти чемпіонат і Кубок Греції. Тепер перед ним стоїть завдання зберегти прописку в АПЛ. Наразі Форест посідає 17-те місце, маючи лише три очки відриву від зони вильоту.\nДля Перейри це швидке повернення до Прем'єр-ліги. Лише в листопаді 2024 року його звільнили з Вулвергемптона після невдалого старту (2 очки у 10 матчах). Проте в активі португальця є успішний кейс: у попередньому сезоні він врятував тих самих вовків від вильоту, вигравши 14 з 38 матчів.\nПризначення Перейри стало кульмінацією нестабільності на Сіті Граунд цього сезону:\n1. Нуну Ешпіріту Санту: Звільнений у вересні після 3-х турів через погіршення стосунків із власником.\n2. Анже Постекоглу: Протримався лише 39 днів. Результат: 0 перемог, 2 нічиї, 6 поразок.\n3. Шон Дайч: Приніс тимчасову стабільність (7 перемог у перших 12 іграх), але втратив контроль над роздягальнею. Остання крапля — нічия 0:0 з Вулвз та невдоволення гравців його методами.\nУ Перейри немає часу на розкачку. Його перший матч відбудеться вже цього четверга в Туреччині — в рамках плей-оф Ліги Європи проти його колишнього клубу Фенербахче. А вже в неділю, 22 лютого, лісники прийматимуть удома грізний Ліверпуль. До тренерського штабу Перейри увійдуть його асистенти Філіпе Хорхе Монтейру Алмейда та Луїс Мігель Морейра Да Сілва."
    },
    {
        "title": "Ліверпуль вибив Брайтон із Кубка Англії",
        "image": "https://images.football.ua/i/news/630x373/573/573564.jpg",
        "text": "Цими вихідними в англійському футболі звичним матчам у рамках дивізіонах довелось поступитись іншому турніру — найстаршому в історії світового футболу, Кубку Англії. Клуби з \"елітного\" щабля на стадії 1/16 фіналу вже залучені на належному рівні, і при цьому Ліверпулю та Брайтону відверто не пощастило на настільки ранньому етапі отримати очну зустріч. \"Чайкам\" узагалі не пощастило в подвійному форматі, бо матч на виліт відбувався на Енфілді.\nІ судячи з того, який стартовий склад презентував нам Арне Слот на цю гру для своєї команди, і на які кадрові кроки зважився Фабіан Гюрцелер, ставало зрозуміло, що господарі будуть вигризати потрібний результат до останнього, а гості, якщо вдасться, будуть на сьомому небі від захвату. А як ні — нічого страшного, у Брайтона в чемпіонаті вже накопичились і більш серйозні проблеми із здобуттям потрібних результатів.\nЗа таких умов насправді небагато залишалось відкритих запитань у цій грі. Коли \"червоні\" зможуть відкрити рахунок та чи не вдасться \"чайкам\" усіх здивувати, доки суперники наважуються на рішучі дії? Брайтон на початку, переважно, активно ходив уперед лише заради стандартів, тоді як господарі витримали чи не половину тайму павзи перед тим, як почати загострювати.\nАле команда Слота зрештою обрала для себе вірний шлях. Незадовго до перерви пішли активно підтискати до чужих володінь, і з явно не першої спроби таки знайшли забитий м’яч. На 42 хвилині простріл Керкеза в центрі штрафного замкнув Джонс, і так виявилось, що лівий край атаки Ліверпуля в першій половині виявився значно більш продуктивним, аніж протилежний бік поля.\nУ Брайтона насправді був лише один переломний момент у цій грі, коли все могло змінитись. Гольові нагоди Гіншелвуда та Гомеса перед самою перервою. Але перший схибив із близької відстані, а другий не зумів переграти Аліссона. Це в підсумку дорого обійшлось гостям, оскільки на початку другого тайму Ліверпуль спокійно закрив гру.\nСалах фактично все зробив самотужки, коли спочатку асистував Собослаї під удар із діагоналі Гравенберха на правий фланг на 55 хвилині, а згодом пішов заробляти на собі пенальті за фол із боку Гросса, який сам же й реалізував ударом у правий верхній кут на силу.\nПісля цього \"червоні\" почували себе настільки в безпеці, що дозволяли суперникам аж занадто багато володіти м’ячем. Брайтон кілька разів загрожував подачами з флангів, але ледь не пропустив четвертий гол у контратаці, коли Нгумоа поклав удар у правий нижній кут із офсайду, після передачі Гакпо до лівого краю чужих володінь.\nФінальний свисток арбітра Стюарта Стівена Аттвелла з Нанітона відправив до наступного раунду змагань Ліверпуль, тоді як Брайтон віддав цей розіграш турніру майже без бою.\nЛіверпуль — Брайтон 3:0\nГоли: Джонс, 42, Собослаї, 56, Салах, 68 (пен.)\nЛіверпуль: Аліссон — Собослаї, Конате, ван Дейк, Керкез — Джонс (Ньйоні, 89), Мак Аллістер — Салах (Нгумоа, 77), Вірц (Дж. Гомес, 71), К’єза (Екітіке, 77) — Гакпо (Ремзі, 89).\nБрайтон: Стіл — Вельтман, ван Геке (Боскальї, 72), Данк, Кадіоглу — Гросс, Балеба (Мітома, 62), Гіншелвуд (Віффер, 81) — Дієго Гомес (Рюттер, 62), Костулас, Говелл (Мінте, 62).\n\nПопередження: Данк, Дієго Гомес, Балеба, ван Геке"
    },
    {
        "title": "Тудор — головний тренер Тоттенгема",
        "image": "https://images.football.ua/i/news/630x373/573/573536.jpg",
        "text": "Лондонський Тоттенгем призначив Ігора Тудора на посаду головного тренера команди. Про це повідомляє офіційний сайт «шпор».\nЗазначається, що контракт з хорватським фахівцем підписано до 30 червня 2026 року без прописаної можливості подальшої пролонгації.\nОстаннім місцем роботи Тудора був туринський Ювентус, звідки його було звільнено наприкінці жовтня минулого року.\nЗараз Тоттенгем посідає 16 місце в турнірній таблиці англійської Премʼєр-ліги, знаходячись лише у пʼяти очках від зони вильоту."
    },
    {
        "title": "Ліверпуль — Брайтон. Анонс і прогноз на матч Кубка Англії 14.01.2026",
        "image": "https://images.football.ua/i/news/630x373/573/573463.jpg",
        "text": "У 1/16 фіналу Кубка Англії на нас чекає суто прем’єрлігове протистояння: восьмиразовий володар трофея Ліверпуль прийматиме Брайтон на Енфілді. Для обох команд це шанс або реабілітуватися за невдачі в чемпіонаті, або ж знову боляче спіткнутися на традиційно непростій стадії турніру.\nСУБОТА, 14 СІЧНЯ, 22:00 ▪️ ЕНФІЛД, ЛІВЕРПУЛЬ ▪️ ГОЛОВНИЙ АРБІТР — СТЮАРТ АТТВЕЛЛ ▪️ ПРЯМА ТРАНСЛЯЦІЯ НА SETANTA SPORTS\nЛіверпуль Арне Слота підходить до гри після непростого відрізка. Болісна поразка від Манчестер Сіті (1:2) змінилася мінімальною, але важливою перемогою над Сандерлендом (1:0), де героєм став Вірджил ван Дейк. У 2026 році червоні виглядають нестабільно, однак у кубкових турнірах регулярно демонструють інший рівень концентрації — чого варті лише 6:0 проти Карабаха та впевнене проходження Барнслі у попередньому раунді Кубка.\n\nВтім, саме четвертий раунд часто стає для мерсисайдців каменем спотикання. У шести з останніх дев’яти випадків Ліверпуль вилітав на цій стадії, а минулого сезону сенсаційно поступився Плімуту. Попри це, домашня статистика проти Брайтона надихає: 11 матчів без поразок на Енфілді проти цього суперника та чотири перемоги в п’яти останніх очних зустрічах у всіх турнірах. До того ж Мохамед Салах традиційно небезпечний у матчах із \"мартинами\" — 10 голів і 8 асистів у 19 іграх.\nБрайтон переживає непрості часи. Команда Фабіана Гюрцелера не перемагає в Прем’єр-лізі вже шість турів поспіль, а загалом має лише одну перемогу в 13 матчах чемпіонату. Поразки від Крістал Пелес і Астон Вілли ще більше ускладнили турнірне становище — \"мартини\" опустилися до середини таблиці й ризикують втратити контакт із зоною єврокубків.\n\nПроте Кубок Англії для Брайтона — зовсім інша історія. Команда виграла сім із останніх восьми виїзних матчів у турнірі та з початку сезону-2022/23 має найкращий показник перемог у гостях серед усіх учасників. У третьому раунді \"мартини\" вибили Манчестер Юнайтед на Олд Траффорд, а в 2023 році вже перемагали Ліверпуль у цій стадії Кубка з рахунком 2:1. Тож навіть попри кризу в чемпіонаті, недооцінювати гостей — дуже небезпечно.\nЗа версією букмекерів, сьогодні більше шансів на успіх мають підопічні Арне Слота. Так, на перемогу Ліверпуля в основний час пропонується коефіцієнт 1.55, тоді як потенційний успіх Брайтона оцінюється показником 5.00. Ймовірність нічийного результату представлена ​​коефіцієнтом 4.50. \nЛІВЕРПУЛЬ : Мамардашвілі — Собослаї, Конате, ван Дейк, Керкез — Гравенберх, Джонс — Салах, Вірц, Гакпо — К’єза\nБРАЙТОН : Стіл — Велтман, Данк, Боскальї, Де Кейпер — Мілнер, Балеба — Мінте, Рюттер, Мітома — Велбек"
    },
    {
        "title": "Абсолютний аутсайдер АПЛ сенсаційно забрав золоті очки в Арсеналу",
        "image": "https://images.football.ua/i/news/630x373/573/573825.jpg",
        "text": "Лондонський Арсенал виграв основний раунд Ліги чемпіонів УЄФА в цьому сезоні, тому посеред поточного тижня у команди Мікеля Артети з’явився вільний від поєдинків час. Проте водночас \"каноніри\" пробились до фіналу Кубка англійської ліги, тож треба було перенести на більш ранній термін їхній гостьовий матч проти Вулвергемптона в рамках 31 туру національної першості. Із боку суперників, якім залишається лише рахувати тижня до вильоту з \"елітного\" дивізіону перепон не виникло, чого, наприклад, не було в контексті іншого учасника майбутньої гри на Вемблі, Манчестер Сіті, та лондонського Крістал Пелес.\nТож на Молінью таки був футбол цього вечора середи, і відбувався він за доволі складних погодних умов, коли традиційну для Англії рясну зливу почасти змінював мокрий сніг, що лише ускладнювало умови для обох команд. За таких умов вертикального футболу було просто не уникнути, і, звичайно, команда Мікеля Артети в цьому плані почувалась немов риба у воді. Уже на п’ятій хвилині Райс виконав подачу з глибини лівого флангу до воротарського, де несподівано з ударом головою опинився Сака.\nОскільки всі розуміли, проти кого сьогодні граю \"каноніри\", то такий швидкий м’яч міг поставити під сумнів усі перспективи \"вовків\" у цій грі. Вони дійсно багато помилялись на власній половині й доволі швидко могли нахапатись повну торбу голів, однак моменти Райса, Мадуеке та Мартінеллі минулись без завершальної крапки. А згодом ще й Ейнджел Гомес травмувався в складі господарів, ніби в них і так проблем із складом не було вдосталь.\nПроте в усій ці загалом несприятливій картині обставин команда Роба Едвардса не просто змогла вижити, а ще й на щось претендувала. Важко, не одразу, але Вулвергемптон перетнув центральну лінію та вже наприкінці першого тайму почав атакувати й навіть загрожував чужим воротам у заключному моменті з дальнім ударом Андре низом повз ліву стійку.\nТоді було помітно, що Арсенал дуже нервує в захисті, коли суперникам удається щось створювати, і, як виявилось, це був лише перший симптом. Бо на початку другого тайму команда Артети забила вдруге у ворота аутсайдера, коли на 56 хвилині Інкап’є уникнув офсайду на лівому фланзі штрафного під час передачі Габріела, після чого розстріляв голкіпера ударом під поперечину з гострого кута.\nЗ’явився натяк на позиційний результат. Ого! Треба його втримувати. Начебто стандартна вказівка тренера Арсеналу для своїх підопічних, але навряд чи треба було її дотримуватись у ситуації, коли суперникам удалось забити у відповідь перший м’яч уже за п’ять хвилин. Уго Буено від входу до правого флангу штрафного закрутив у дальню дев’ятку.\nА далі \"каноніри\" насправді продемонстрували, що всі ці жарти про заключну частину сезону від уболівальників конкурентів узагалі не є жартами. Бо з тим, як нервово діяв подекуди колектив гостей біля власних воріт, та як куцо намагався виходити в боязкі атаки у відповідь, геть не неочікуваною справою було догратись у підсумку до втрати очок. А привезти момент там завжди кому було: цього разу Рая не впорався з подачею з лівого флангу від Мане, відпустив м’яч на ногу дебютанту Едозі, а той пробив так, що Калафіорі, який з’явився на полі й сам декілька секунд тому, зрізав м’яч у власні ворота з рикошетом від стійки. Починається найцікавіше.\nНаступний матч Вулвергемптон проведе в гостях у лондонського Крістал Пелес, а на Арсенал очікує гостьове дербі проти Тоттенгема.\n\r\nВулвергемптон — Арсенал 2:2\nГоли: У. Буено, 61, Калафіорі, 90+4 (авт.) — Сака, 5, Інкап'є, 56\nВулвергемптон: Са — Є. Москера, С. Буено, Крейчі — Чачуа (Р. Гомеш, 70), Е. Гомес (Арокодаре, 22), Андре, У. Буено — Мане, Бельгард (Едозі, 83) — Армстронг.\nАрсенал: Рая — Тімбер, Саліба, Габріел, Інкап’є — Субіменді, Райс — Мадуеке (Езе, 64), Сака (Троссар, 73, Калафіорі, 90+3), Мартінеллі — Йокерес (Жезус, 64).\n\nПопередження: У. Буено, Бельгард — Жезус (не на полі)"
    },
    {
        "title": "Рафінья відновився і готовий допомогти Барселоні у матчі з Жироною",
        "image": "https://images.football.ua/i/news/630x373/573/573655.jpg",
        "text": "Барселона офіційно повідомила про повернення до строю флангового нападника Рафіньї. Про це поінформувала пресслужба каталонського клубу в соціальних мережах.\nБразильський вінгер відновився після ушкодження та вже тренується разом з основною групою. Очікується, що він зможе взяти участь у поєдинку 24-го туру іспанської Ла Ліги проти Жирони, який відбудеться сьогодні, 16 лютого.\nВодночас іспанські медіа зазначають, що тренерський штаб може не ризикувати здоров’ям гравця і залишити його поза стартовим складом, аби уникнути можливого рецидиву травми.\n29-річний футболіст пропустив три попередні матчі через пошкодження. У нинішньому сезоні Рафінья провів 22 поєдинки в усіх турнірах, у яких відзначився 13 забитими м’ячами та п’ятьма результативними передачами."
    },
    {
        "title": "Жирона — Барселона. Анонс і прогноз на матч Ла Ліги 16.02.2026",
        "image": "https://images.football.ua/i/news/630x373/573/573588.jpg",
        "text": "Барселона прагнутиме реабілітуватися за болючу поразку в Кубку Іспанії у виїзному каталонському дербі проти Жирони. \nЖирона — Барселона\nПонеділок, 16 лютого, 22:00, стадіон Естадіо Мунісіпаль де Монтіліві, Жирона\r\nПряма трансляція на медіасервісі MEGOGO. \n\nОстаннє покращення форми Жирони суттєво вплинуло на їхнє турнірне становище: підопічні Мічела наразі 14-ті з шістьма перемогами, вісьмома нічиїми та дев'ятьма поразками у 23 матчах сезону. Хоча Жирона виграла чотири з останніх восьми поєдинків у лізі, боротьба за виживання залишається напруженою — від 18-го місця їх відділяє лише чотири очки. До матчу з Барселоною команда підходить після нічиєї 1:1 із Севільєю, а їхня домашня статистика цього сезону є однією з найгірших у лізі — лише 13 очок у 11 іграх.\nБарселона, навпаки, має другий найкращий показник виїзних матчів у Ла Лізі, набравши 25 очок у 12 іграх на чужих полях. Команда Фліка виграла три останні матчі чемпіонату. Проте до цього дербі вони підходять після шокуючої поразки 0:4 від Атлетіко в Кубку Іспанії. Тепер Барселона зосередиться на Ла Лізі, сподіваючись здобути дев'яту перемогу над Жироною, яка перемагала своїх іменитих сусідів лише двічі в історії. Флік виграв три останні очні зустрічі, зокрема 2:1 у першому колі.\nЖирона продовжує страждати від кадрових втрат: через травми не зіграють Донні ван де Бек, Порту, тер Штеген, Алекс Морено та Рікард Артеро. У Барселони поза грою залишаються Гаві, Андреас Крістенсен та Педрі, а участь Рафіньї та Маркуса Рашфорда під великим питанням. Очікується, що Гансі Флік введе до складу Жерара Мартіна в захист, а Ерік Гарсія може вийти в центрі півзахисту. У нападі Жирони знову очікується поява Владислава Ваната, тоді як у Барселони замість Феррана Торреса з перших хвилин може вийти Роберт Левандовські.\nЗа версією betking на перемогу Жирони можна поставити з коефіцієнтом 6.66, тоді як потенційний успіх Барселони оцінюється показником 1.40. Імовірність нічийного результату представлена ​​коефіцієнтом 5.66.\nЖирона: Гассаніга — Рінкон, Рейс, Блінд, Мартінес — Бельтран, Мартін — Циганков, Лемар, Хіль — Ванат.\nБарселона: Ж. Гарсія — Кунде, Кубарсі, Мартін, Бальде — Е. Гарсія, де Йонг — Ямаль, Ольмо, Фермін — Левандовські.\nНе зіграють: ван де Бек, Порту, тер Штеген, А. Морено, Артеро (Жирона) — Гаві, Крістенсен, Педрі (Барселона).\nПід питанням: Унаї (Жирона) — Рафінья, Рашфорд (Барселона).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Атлетіко зазнав розгромної поразки від Райо Вальєкано",
        "image": "https://images.football.ua/i/news/630x373/573/573615.jpg",
        "text": "У матчі 24-го туру чемпіонату Іспанії Атлетіко на виїзді несподівано поступився Райо Вальєкано з рахунком 0:3.\nГосподарі забезпечили собі комфортну перевагу завдяки голам Франa Переса, Оскара Валентіна та Нобеля Менді. Через незадовільний стан газону на домашньому стадіоні Райо зустріч відбулася в Леганесі.\nДля команди Дієго Сімеоне ця поразка стала продовженням невдалої серії — мадридці не перемагають у чемпіонаті вже три матчі поспіль. Атлетіко з 45 очками залишається на четвертому місці в турнірній таблиці.\nНатомість Райо Вальєкано перервав серію з трьох поразок і, набравши 25 очок, піднявся на 16-ту позицію, продовжуючи боротьбу за збереження прописки в еліті.\nРайо Вальєкано — Атлетіко Мадрид 3:0\nГоли: Перес, 40, Валентін, 45, Менді, 76\nРайо Вальєкано: Баталья — Раціу, Лежен, Менді, Пача — Валентін, Гумбау (Лопес, 83) — Ахомаш (Нтека, 74), Паласон (Гарсія, 64), Перес (Діас, 64) — де Фрутос (Вертрауд, 64)\nАтлетіко Мадрид: Облак — Моліна, Хіменес, Ленгле, Руджері (Варгас, 57) — Баена (Альварес, 57), Мендоса (Ле Норман, 56), Кардосо, Гонсалес — Альмада, Серлот\nПопередження: Гарсія — Кардосо, Мендоса, Льоренте"
    },
    {
        "title": "Райо Вальєкано — Атлетіко Мадрид. Анонс і прогноз на матч Ла Ліги 15.02.2026",
        "image": "https://images.football.ua/i/news/630x373/573/573501.jpg",
        "text": "Після приголомшливої перемоги над Барселоною (4:0) у першому півфіналі Кубка Короля, мадридський Атлетіко повертається до справ у Ла Лізі. \"Матрацники\" завітають у гості до Райо Вальєкано, який наразі перебуває у зоні вильоту.\nРайо Вальєкано — Атлетіко Мадрид\nНеділя, 15 лютого, 17:15, стадіон Естадіо де Вальєкас, Мадрид\r\nПряма трансляція на медіасервісі MEGOGO. \n\nРайо Вальєкано переживає не найкращі часи. Минулорічний фініш на восьмому місці дозволив команді виступати в Лізі конференцій, де \"бджілки\" вже пройшли до плей-оф. Однак у чемпіонаті справи йдуть кепсько: 18-та позиція та три поразки поспіль від Сельти, Осасуни та Реала змусили підопічних Іньїго Переса боротися за виживання. Останній матч команди проти Ов'єдо було перенесено через зливу, тож Райо мав час на перепочинок. Вдома мадридці грають непоступливо — лише дві поразки у десяти зустрічах, хоча шість із них завершилися нічиїми.\nАтлетіко Мадрид прибуває на Вальєкас на фоні неймовірного кубкового успіху. Попри те, що \"індіанці\" фактично вибули з чемпіонської гонки, боротьба за топ-4 залишається принциповою. Після поразки від Бетіса (0:1) у минулому турі, \"рохібланкос\" ділять третю сходинку з Вільярреалом. Команда Дієго Сімеоне прагнутиме реабілітуватися за невдачу в Ла Лізі, використовуючи кубкове натхнення. У першому колі Атлетіко вирвав перемогу у \"велетнів\" з рахунком 3:2, проте виїзди на Вальєкас традиційно бувають в'язкими.\nКадрова ситуація у господарів складна: через дискваліфікації гру пропустять Чаваррія та Сісс, а Мумін травмований. Участь Унаї Лопеса та Мендеса під питанням. У Атлетіко ситуація стабільніша — поза грою залишаються лише Кардосо та Барріос. Очікується повернення Яна Облака у ворота, а Грізманн та Альварес мають очолити атаку після вдалого перформансу проти каталонців. \nЗа версією betking на перемогу Райо Вальєкано можна поставити з коефіцієнтом 4.33, тоді як потенційний успіх Атлетіко Мадрид оцінюється показником 1.80. Імовірність нічийного результату представлена ​​коефіцієнтом 3.80.\nРайо Вальєкано: Баталья — Раціу, Лежен, Менді, Феліпе — Валентін, Гумбау — Акомах, Паласон, А. Гарсія — Де Фрутос.\nАтлетіко Мадрид: Облак — Моліна, Пубіль, Ганцко, Руджері — Сімеоне, Льоренте, Коке, Лукман — Грізманн, Альварес.\nНе зіграють: Мумін, Чаваррія, Сісс (Райо Вальєкано) — Кардосо, Барріос (Атлетіко Мадрид).\nПід питанням: У. Лопес, Мендес (Райо Вальєкано) — ... (Атлетіко Мадрид). \n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Реал Мадрид — Реал Сосьєдад. Анонс і прогноз на матч Ла Ліги 14.02.2026",
        "image": "https://images.football.ua/i/news/630x373/573/573499.jpg",
        "text": "Реал Мадрид прагнутиме очолити турнірну таблицю Ла Ліги у домашньому поєдинку проти Реал Сосьєдад. Наразі \"вершкові\" посідають друге місце, відстаючи від лідера та чинного чемпіона Барселони на один бал.\nРеал Мадрид — Реал Сосьєдад\nСубота, 14 лютого, 22:00, стадіон Сантьяго Бернабеу, Мадрид\r\nПряма трансляція на медіасервісі MEGOGO. \n\nМадридці мають у активі 18 перемог і демонструють чудову форму, вигравши сім останніх матчів поспіль, включаючи перемогу над Валенсією (2:0). Оскільки Барселона гратиме лише в понеділок, підопічні Альваро Арбелоа можуть вийти на першу сходинку вже в суботу. \"Бланкос\" традиційно потужно грають на Бернабеу, а їхня безпрограшна серія проти басків триває з травня 2023 року. Проте команді доведеться обійтися без Беллінгема та Мілітао, а участь Мбаппе та Родріго залишається під питанням.\nРеал Сосьєдад прибуває до Мадрида у статусі непоступливого суперника, маючи 11-матчеву серію без поразок в усіх турнірах. У середу \"біло-блакитні\" здолали Атлетік (1:0) у кубку, а в чемпіонаті вони посідають восьму сходинку, ведучи боротьбу за єврокубки. Хоча баски не вигравали на Бернабеу з 2019 року, їхня поточна форма та впевненість можуть стати проблемою для господарів. У складі гостей через травми та дискваліфікації точно не зіграють Кубо, Марреро та Мендес.\nКадрова ситуація змушує Арбелоа сподіватися на повернення Вінісіуса після дискваліфікації та готовність Трента Александера-Арнольда. У нападі, ймовірно, вийде Браїм Діас, якщо Родріго не встигне відновитися. Реал Сосьєдад, попри втому після кубкового дербі, ймовірно, виставить склад, близький до основи, з Мікелем Оярсабалем на вістрі атаки. \nЗа версією betking на перемогу Реал Мадрид можна поставити з коефіцієнтом 1.43, тоді як потенційний успіх Реал Сосьєдад оцінюється показником 8.05. Імовірність нічийного результату представлена ​​коефіцієнтом 5.62.\nРеал Мадрид: Куртуа — Александер-Арнольд, Асенсіо, Гюйсен, Каррерас — Вальверде, Чуамені, Камавінга — Браїм, Мбаппе, Вінісіус.\nРеал Сосьєдад: Реміро — Одріосола, Мартін, Чалета-Цар, Гомес — Горрочатегі, Туррієнтес — Марін, Солер, Гедеш — Оярсабаль.\nНе зіграють: Мілітао, Беллінгем (Реал Мадрид) — Кубо, Марреро, Мендес (Реал Сосьєдад).\nПід питанням: Менді, Родріго, Асенсіо, Мбаппе (Реал Мадрид) — захарян, Барренечеа, Сучич (Реал Сосьєдад).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Ла Ліга-2025/26, 24 тур. Анонси поєдинків і головні інтриги",
        "image": "https://images.football.ua/i/news/630x373/573/573192.jpg",
        "text": "Відсьогодні й до вівторка, 17 лютого, мають відбутися всі десять матчів 24-го туру іспанської Ла Ліги-2025/26. Відкриють його на Естадіо Мартінес Валеро в Ельче, де місцевий однойменний клуб прийматиме Осасуну.\nСлідкуйте за поєдинками чемпіонату Іспанії на Football.ua.\n24 тур. 13.02.2026\n24 тур. 14.02.2026\n24 тур. 15.02.2026\n24 тур. 16.02.2026\n[*] — положення в турнірній таблиці\nП'ятниця, 13 лютого, 22:00. Естадіо Мартінес Валеро, Ельче. Перше коло — 1:1\nВиїзною поразкою від Реала Сосьєдад (1:3) Ельче продовжив свою безвиграшну серію в чемпіонаті до шести матчів (2Н, 4П). Тепер клуб з однойменного міста націлений на першу з листопада 2015 року звитягу над Осасуною. З огляду на непогані виступи підопічних Едера Сарабії вдома, сьогодні в них буде шанс нарешті набрати три очки.\nОфіційним беттінг-партнером Ла Ліги в України є букмекерська компанія betking.\nСубота, 14 лютого, 15:00. RCDE Стедіум, Корнелья/Ель-Прат-де-Льобрегат. Перше коло — 1:0\nВиїзна поразка від Вільярреала (1:4) продовжила безвиграшну серію Еспаньйола в Ла Лізі до шести матчів (1Н, 5П). Конкуренти наблизилися до колективу Маноло Гонсалеса й готові завдати чергового удару єврокубковим амбіціям клубу з Барселони. Сельті він програв тільки два рази в останніх десяти поєдинках удома (5В, 3Н), тож сподіватиметься уникнути невдачі й у суботу.\n\nСельта минулого тижня втретє поспіль оступилася в чемпіонаті (1Н, 2П). Домашня поразка від Осасуни (1:2) завадила підопічним Клаудіо Хіральдеса обійти Еспаньйол у турнірній таблиці. Варто зауважити, що клуб із Віго — третій найкращий за набраними в Ла Лізі-2025/26 заліковими балами на виїзді (19 очок в 11-ти матчах), тому в суботу RCDE Стедіум він без бою не залишить.\nСубота, 14 лютого, 17:15. Колісеум, Хетафе. Перше коло — 0:2\nПеремогою над Алавесом на виїзді Хетафе перервав свою безвиграшну серію в чемпіонаті, що налічувала вісім поєдинків (3Н, 5П), стартувавши виїзним матчем якраз проти Вільярреала в грудні. Попри не надто очікуваний успіх туром раніше, команда Хосе Бордаласа навряд чи зараз готова відібрати залікові бали в значно сильнішого на папері суперника.\n\nВільярреал після трьох матчів без звитяг у Ла Лізі (1Н, 2П) розібрався вдома з Еспаньйолом (4:1) і зрівнявся за очками з Атлетіко Мадрид. Тепер колектив Марселіно готовий продовжити солідну безпрограшну серію клубу в поєдинках із Хетафе (9В, 5Н) і ще більше покращити свою ситуацію в боротьбі за перший із 2008 року фініш у топ-3 чемпіонату.\nСубота, 14 лютого, 19:30. Рамон Санчес Пісхуан, Севілья. Перше коло — 2:1\nСевілья врятувалася від поразки Жироні вдома (1:1) і тепер сподівається бодай трохи відірватися від зони вильоту за рахунок домашньої дуелі з Алавесом. Підопічні Матіаса Алмейди далеко не в найкращих кондиціях, але й суперник виступає доволі нестабільно, особливо на виїзді, набравши сім очок в 11-ти таких матчах Ла Ліги-2025/26.\n\nАлавесу туром раніше пощастило менше. Команда Едуардо Коудета вдома поступилася Хетафе (0:2). Клуб із Віторії-Гастейс має тільки одну перемогу над Севільєю в останніх десяти виїзних поєдинках (3Н, 6П) і буде андердогом у суботу. Точно зрозуміло те, що результативністю це протистояння теж навряд чи вирізнятиметься серед інших.\nСубота, 14 лютого, 22:00. Естадіо Сантьяго Бернабеу, Мадрид. Перше коло — 2:1\nПовний анонс цього протистояння читайте на нашому сайті вранці 14.02.2026.\n\nНеділя, 15 лютого, 15:00. Естадіо Карлос Тартьєре, Ов'єдо. Перше коло — 0:1\nКолектив Гільєрмо Альмади минулий тур пропустив через несприятливі погодні умови. Наприкінці січня Реал Ов'єдо здобув свою першу з кінця вересня перемогу в чемпіонаті, обігравши Жирону (1:0) якраз удома. Ба більше, на Естадіо Карлос Тартьєре клуб не програвав із середини жовтня (1В, 5Н), хоча й відзначився в цих домашніх матчах тільки двома голами, пропустивши один.\n\nПісля домашньої звитяги над Леванте (4:2) у Ла Лізі, Атлетік серед тижня в Більбао поступився Реалу Сосьєдад (0:1) у першому матчі 1/2 фіналу Кубка Іспанії і точно не має простору для ще однієї невдачі, тим більше в дуелі з аутсайдером. Навіть з урахуванням своєї поганої виїзної форми, підопічні Ернесто Вальверде спроможні здобути перемогу в неділю й продовжити рух назустріч вищим позиціям.\nНеділя, 15 лютого, 17:15. Естадіо де Вальєкас, Пуенте-де-Вальєкас. Перше коло — 2:3\nРайо Вальєкано через несприятливі погодні умови пропустив минулий тур, на початку лютого зазнавши третьої поспіль поразки в чемпіонаті. Внаслідок цього команда Іньїго Переса йде в зоні вильоту, тоді як тільки Реал Ов'єдо має менше голів у Ла Лізі-2025/26. Атлетіко Мадрид клуб не перемагає вже понад 13 років (4Н, 15П) і в неділю ця ситуація навряд чи зміниться.\n\nАтлетіко серед тижня сповна реабілітувався за домашню поразку від Реала Бетіс (0:1) у чемпіонаті. У Мадриді колектив Дієго Сімеоне розгромив Барселону (4:0) у першому півфінальному матчі Кубка Іспанії. Нинішній Райо Вальєкано навряд чи спроможний стримати окрилений значним успіхом столичний клуб і зачепитися бодай за один заліковий бал.\nНеділя, 15 лютого, 19:30. Естадіо Сьютат де Валенсія, Валенсія. Перше коло — 0:1\nЛеванте туром раніше поступився Атлетіку в Більбао (2:4). Тим не менш, підопічні Луїша Каштру уникнули невдач у трьох останніх матчах Ла Ліги вдома (1В, 2Н) і тому сподіватимуться не засмутити своїх уболівальників у дербі. Клуб має п'ять звитяг над Валенсією в попередніх десяти домашніх поєдинках при двох нічиїх і трьох поразках.\n\nВаленсія очікувано зазнала поразки від Реала в Мадриді (0:2) і тепер боротиметься за успіх у дербі, за рахунок якого ситуація принципового суперника в боротьбі за виживання погіршиться ще більше. Не додає команді Карлоса Корберана впевненості тільки одна звитяга в 11-ти виїзних матчах Ла Ліги-2025/26 при 24-х пропущених і восьми забитих голах, що є найгіршим і другим найгіршим показниками.\nНеділя, 15 лютого, 22:00. Естаді Мальорка Сон Муа, Пальма-де-Мальорка. Перше коло — 0:3\nПісля очікуваного виїзного розгрому від Барселони (0:3) Мальорка спробує вперше з червня 2023 року здобути три поспіль домашні звитяги в Ла Лізі. Клуб не перемагав Реал Бетіс удома з травня 2013-го (1Н, 5П), тож колектив Ягоби Аррасате прагне виправити цю ситуацію й покращити своє турнірне становище, наразі всього на два очки переважаючи 18-й Райо Вальєкано.\n\nРеал Бетіс туром раніше помстився Атлетіко в Мадриді (1:0) за нещодавній кубковий матч, трохи відірвавшись від Еспаньйола. Тепер підопічні Мануеля Пеллегріні мають намір уперше в сезоні-2025/26 здобути дві поспіль виїзні перемоги в чемпіонаті. Мальорка — зручний для керманича клубу із Севільї суперник (20В, 5Н, 2П) і ще один успіх спеціаліста точно нікого не здивує.\nПонеділок, 16 лютого, 22:00. Естадіо Мунісіпаль де Монтіліві, Жирона. Перше коло — 1:2\nПовний анонс цього протистояння читайте на нашому сайті вранці 16.02.2026.\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "ФІФА заборонила Атлетіку реєстрацію нових гравців до 2028 року",
        "image": "https://images.football.ua/i/news/630x373/573/573445.jpg",
        "text": "Міжнародна федерація футболу ФІФА заборонила Атлетіку з Більбао реєстрацію нових гравців до 2028 року. Про це повідомляє Marca.\nЦе рішення ухвалено у зв'язку з численними порушеннями іспанського клубу щодо трансферів неповнолітніх гравців.\nПісля тривалого розслідування ФІФА зробила висновок, що Атлетік порушив статтю регламенту про статус та переходи гравців, яка регулює захист неповнолітніх при міжнародних трансферах та їх першу реєстрацію.\nТаким чином, команда Ернесто Вальверде не зможе підписувати нових гравців упродовж наступних чотирьох трансферних вікон.\nПісля 23 турів Атлетік набрав 28 очок і посідає десяте місце у турнірній таблиці Ла Ліги."
    },
    {
        "title": "Ванат допоміг Жироні шокувати Барселону та посунути її з першого місця",
        "image": "https://images.football.ua/i/news/630x373/573/573692.jpg",
        "text": "Матч на Монтіліві розпочався з високого пресингу Жирони, яка відразу намагалася створити небезпечні моменти. Барселона контролювала м’яч, але без ефективності, не змогла проникнути в оборону господарів.\nНа 6-й хвилині Ламіне здійснив низький простріл після навісу Рафіньї, але м’яч пролетів повз ворота. Барселона намагалася організувати атаки через Ламіна та Рафінью, але перші хвилини показали нестабільність у грі команди Фліка.\nНа 17-й хвилині Рафінья отримав хорошу нагоду для удару з меж штрафного майданчика, але м’яч пройшов повз ворота. Барселона продовжувала створювати моменти, проте оборона Жирони діяла надійно.\nНайкращий момент Жирони в першому таймі належав українцю. Ванат відкрився за спину Еріку Гарсії, прийняв своєчасну передачу від Хіля й вивалився сам на сам з Жоаном Гарсією. Форвард нашої збірної пробивав низом, однак переграти каталонця не зміг.\n🔐 @FCBarcelona_es.\n\r\nGironaBarça | LALIGAHighlights pic.twitter.com/b8IJ9PDk5E\nНаприкінці першого тайму \"синьо-гранатові\" отримали шанс вийти вперед з пенальті, але Ламін Ямаль ударом з одинадцяти метрів влучив у стійку.\nПерший гольовий момент для Барселони в другому таймі відбувся на 59-й хвилині, коли Кубарсі пробив після навісу Кунде. М’яч пройшов у ворота Жирони, але після перегляду VAR гол був зарахований як коректний.\nНа 59-й хвилині Кубарсі відкрив рахунок у матчі після точного удару головою по навісу Кунде.\nНа 62-й хвилині Лемар зрівняв рахунок у матчі після класного прострілу в штрафний майданчик від Владислава Ваната. Барселона намагалася відповісти ударами Рафіньї та Ямаля, але оборона Жирони залишалася непохитною.\nНа 73-й хвилині Барселона зробила подвійні заміни: вийшли Араухо та Левандовські, замість Еріка Гарсії та Феррана Торреса, щоб посилити атаку. Однак Жирона швидко взяла гру під контроль.\nНа 87-й хвилині Фран Бельтран забив третій гол Жирони. Ечеверрі прорвався у штрафний майданчик, подав на Бельтрана, і низький удар пройшов повз воротаря Барселони Хоана Гарсію, закріпивши перевагу господарів.\nНа 99-й хвилині Джоел Рока отримав червону картку за жорсткий підкат до Ямаля, і після цього виникла невелика бійка. Барселона намагалася скоротити відставання у доданий час, проте всі спроби залишалися безрезультатними.\nМатч завершився з рахунком 2:1 на користь Жирони. Господарі ефективно використали свої моменти, організували потужний пресинг і контратаки, тоді як Барселона не змогла реалізувати ключові нагоди, включно з нереалізованим пенальті Ламіна Ямаля, який влучив у стійку.\nЖирона - Барселона 2:1\nГоли: Лемар, 62, Бельтран, 87 -  Кубарсі, 59\nЖирона: Гассаніга — Рінкон, Рейс, Блінд, Мартін — Циганков, Лемар (Бельтран, 67), Вітсель, Мартін, Хіль (Рока, 68) — Ванат (Ечеверрі, 74)\nБарселона: Гарсія (Араухо, 73) — Кунде, Кубарсі, Гарсія (Араухо, 73), Мартін (Бальде, 63) — Лопес, де Йонг, Ольмо (Берналь, 80) — Ямаль, Торрес (Левандовські, 73), Діас (Бардагжі, 64)\nПопередження: Рейс — Гарсія, Кунде\nВилучення: Рока, 90+9"
    },
    {
        "title": "Мілан — Комо. Анонс і прогноз на матч Серії А 18.02.2026",
        "image": "https://images.football.ua/i/news/630x373/573/573723.jpg",
        "text": "У рамках 24-го туру італійської Серії А-2025/26 у Мілані місцевий однойменний клуб прийматиме Комо.\n[*] — положення в турнірній таблиці\nСЕРЕДА, 18 ЛЮТОГО, 21:45. СТАДІО ДЖУЗЕППЕ МЕАЦЦА, МІЛАН. ГОЛОВНИЙ АРБІТР — МАУРІЦІО МАРІАНІ. ПРЯМА ТРАНСЛЯЦІЯ НА MEGOGO\nМілан і Комо серед єврокубкового тижня проведуть перенесену очну зустріч, яка через церемонію відкриття Зимових Олімпійських ігор могла відбутися в австралійському Перті. За даними ЗМІ, на заваді стали висунуті Азійською футбольною конфедерацією умови. У підсумку дату проведення відповідного матчу 24-го туру Серії А-2025/26 змінили на сьогоднішню.\n\nМинулої п'ятниці Мілан у непростій виїзній дуелі впорався з Пізою (2:1), продовживши солідну безпрограшну серію в чемпіонаті до 23-х матчів (15В, 8Н). Команда Массіміліано Аллегрі не може дозволити собі втрату очок, вісьмома поступаючись лідируючому в турнірній таблиці Інтеру. \"Россонері\" потребують звитяги над суперником, який не перемагав їх на виїзді із січня 1985 року (1Н, 5П).\nКомо минулої суботи приймав Фіорентину й раптово подарував клубу, що веде боротьбу за виживання, три залікові бали (1:2). Поразка коштувала \"б'янкоблу\" місця в топ-6, хоча шостій Аталанті вони поступаються тільки одним очком. У трьох своїх останніх виїзних матчах чемпіонату амбітний колектив Сеска Фабрегаса здобув ідентичні \"сухі\" перемоги (3:0).\n\nПісля повернення до \"еліти\" в 2024 році клуб тричі поступився міланському гранду й навряд чи готовий досягнути значно більшого вже сьогодні. За версією букмекерів, фаворитами дуелі є підопічні Аллегрі. Так, на перемогу Мілана можна поставити з коефіцієнтом 2.25, тоді як потенційний успіх Комо оцінюється показником 3.19. Імовірність нічиєї представлена ​​коефіцієнтом 3.40.\nМілан: Меньян — Томорі, Де Вінтер, Павлович — Атекаме, Яшарі, Модрич, Річчі, Бартезагі — Лофтус-Чік, Леау\nКомо: Бюте — Ван дер Бремпт, Рамон, Д. Карлос, Морено — Перроне, Роберто — Родрігес, Пас, Батуріна — Дувікас"
    },
    {
        "title": "Голова комітету арбітрів Серії A: У цьому чемпіонаті всі намагаються нас наї**ти",
        "image": "https://images.football.ua/i/news/630x373/573/573597.jpg",
        "text": "Напередодні міланський Інтер здобув перемогу над туринським Ювентусом у Derby d'Italia в рамках двадцять п’ятого туру італійської Серії A на власному полі.\nІнтер — Ювентус 3:2 Відео голів та огляд матчу Серії А\nРозкішна дуель двох статусних італійських клубів у підсумку отримала негативний контекст через рішення головного Федеріко ла Пенна з міста Рим щодо другої жовтої захиснику \"зебр\" П’єру Калулу за фол проти оборонця \"змій\" Алессандро Бастоні на 43 хвилині.\nУже на наступний день після гри голова комітету арбітрів Серії A та Серії B Джанлука Роккі визнав помилку власного підопічного.\n\"Нам дуже шкода з приводу цього інциденту. Ми дуже засмучені. Рішення ла Пенни, очевидно, було помилковим. На жаль, VAR не міг бути використаний в цій ситуації.\nЛа Пенна перебуває в розпачі, але ми підтримуємо його. Проте треба сказати, що він — не єдиний, хто помилився цього вечора.\nАдже вчора відбулась чиста симуляція. Ще одна з багатьох в цьому чемпіонаті, де всі намагаються нас наї***ти.\nКоли ми помиляємось, ми беремо на себе відповідальність, але ніхто нас не захищає: мені шкода, що ми єдині, хто визнає, що помилився\", — заявив очільник рефері.\nЗазначимо, що саме Роккі відповідає за вибір суддів на матчі двох найвищих дивізіонів Італії."
    },
    {
        "title": "Грандіозний скандал у тунелі Сан-Сіро — керівництво Ювентуса ледь не побилося з арбітрами та директорами Інтера",
        "image": "https://images.football.ua/i/news/630x373/573/573581.jpg",
        "text": "Дербі д'Італія між Інтером та Ювентусом вийшло з-під контролю ще до завершення гри (3:2). Причиною вибуху емоцій туринців стало суперечливе рішення арбітра Ла Пенни показати другу жовту картку П'єру Калулу за фол проти Алессандро Бастоні, який у таборі б'янконері назвали неіснуючим.\nЩойно пролунав свисток на перерву, емоції вихлюпнулися за межі поля. Першим своє обурення висловив директор футбольної стратегії Юве Джорджо К'єлліні. Легенда клубу переслідував рефері, емоційно розмахуючи руками та повторюючи одну й ту ж фразу: \"Ви не можете так робити! Цього не існує, цього просто не існує у світі!\".\nСитуація загострилася на сходах, що ведуть до роздягалень. Лучано Спаллетті, головний тренер туринців, вступив у жорстку полеміку з Ла Пенною, кинувши фразу: \"Ви спотворили гру!\", а також обмінявся різкими словами з гендиректором Інтера Джузеппе Мароттою.\nОднак справжній вибух стався, коли в епіцентр подій увірвався генеральний директор Ювентуса Дам'єн Комоллі. Функціонер перейшов на крик, вигукуючи образи англійською мовою на адресу арбітра. Градус напруги був настільки високим, що Спаллетті разом із менеджером команди Маттео Фабрісом довелося силоміць відтягувати Комоллі та штовхати його до роздягальні, аби уникнути гірших наслідків.\nНайбільш небезпечний момент виник між технічним директором Юве Франсуа Модесто та менеджером Інтера Ріккардо Феррі. Свідки заявили, що їхня суперечка майже переросла у бійку.\nТепер доля учасників конфлікту залежить від рапорту арбітра Ла Пенни. У сезоні 2020/21 схожий інцидент за участю Фабіо Паратічі залишився без наслідків, оскільки суддя не вніс його до протоколу. Вже у вівторок стане відомо, чи вдасться керівництву Ювентуса уникнути дискваліфікацій за цей емоційний зрив."
    },
    {
        "title": "Наполі — Рома. Анонс і прогноз на матч Серії А 15.02.2026",
        "image": "https://images.football.ua/i/news/630x373/573/573194.jpg",
        "text": "У рамках 25-го туру італійської Серії А-2025/26 у Неаполі місцевий Наполі прийматиме Рому.\n[*] — положення в турнірній таблиці\nНЕДІЛЯ, 15 ЛЮТОГО, 21:45. СТАДІО ДІЄГО АРМАНДО МАРАДОНА, НЕАПОЛЬ. ГОЛОВНИЙ АРБІТР — АНДРЕА КОЛОМБО. ПРЯМА ТРАНСЛЯЦІЯ НА MEGOGO\nНаполі після вильоту з чвертьфіналу Кубка Італії внаслідок домашньої поразки від Комо прийматиме Рому, яка сподівається обійти неаполітанців у турнірній таблиці вже за підсумками сьогоднішнього протистояння. Вони спробують не допустити цього й продовжити свою безпрограшну домашню серію в чемпіонаті, що нині налічує 22 матчі (16В, 6Н).\n\n\"Адзуррі\" не поступалися столичному клубу в Неаполі з березня 2018 року, здобувши чотири звитяги в останніх семи подібних поєдинках і тричі зігравши із цим суперником унічию. Команда Антоніо Конте готова скористатися вчорашньою виїзною поразкою Ювентуса від Інтера (2:3) і покращити свої шанси на фініш у топ-3 турнірної таблиці чемпіонату.\nРома в понеділок упоралася з Кальярі в Римі (2:0), вкотре підтвердивши статус найкращого за оборонними показниками (14 пропущених голів) клубу Серії А-2025/26. У той же час у шести матчах проти представників топ-6 команда Джан П'єро Гасперіні набрала тільки один заліковий бал, зокрема зазнавши поразки від Наполі (0:1) у першому колі.\n\nМайже безкомпромісні (тільки одна нічия в 24-х матчах) римляни навряд чи спроможні повторити досягнення свого суперника й обіграти його на виїзді. Букмекери більше вірять саме в підопічних Конте. Так, на перемогу Наполі можна поставити з коефіцієнтом 2.71, тоді як потенційний успіх Роми оцінюється показником 3.16. Імовірність нічиєї представлена ​​коефіцієнтом 2.90.\nНаполі: Мілінкович-Савич — Беукема, Ррахмані, Буонджорно — Гутьєррес, Лоботка, Ельмас, Спінаццола — Політано, Вергара — Гойлунн\nРома: Свілар — Манчіні, Ндіка, Гіларді — Челік, Крістанте, Пізіллі, Веслі — Суле, Пеллегріні — Мален"
    },
    {
        "title": "Інтер вирвав перемогу над Ювентусом у скандальному Derby d'Italia",
        "image": "https://images.football.ua/i/news/630x373/573/573562.jpg",
        "text": "Італія — країна із всеосяжною історією, тож цілком логічно, що й її футбол має чималі стоси цікавих епізодів. Окремою гілкою при цьому виступає протистояння під назвою Derby d'Italia поміж двома непримиримими суперниками в особі міланського Інтера та туринського Ювентуса. У двадцять п’ятому турі Серії A цим двом гігантам треба було з’ясовувати поміж собою стосунки на Джузеппе Меацца в грі, яка теоретично могла відкрити \"зміям\" більш комфортний шлях до чемпіонського титулу.\nВідповідно завданням команди Лучано Спаллетті було не просто здобути три очки на чужому полі, а ще й завдати удар по впевненості опонентів, які аж надто вільно почувають себе на вершині турнірної таблиці впродовж останніх тижнів, маючи солідний відрив від переслідувачів, серед яких були й \"зебри\". Туринці приїхали з метою боротись, і в чому-чому, а в бажанні це робити обом командам цього вечора точно не треба було відмовляти.\nЯскрава гра, беззаперечно, причому вже з перших хвилин, що загалом є нетиповим для цього сезону італійського футболу найвищого рівня. Юве її починав із позиції сили. Принаймні намагався це робити, і навіть на певний час закрив суперників на їхній половині поля. Але команда Спаллетті з цього тиску нічого так і не отримала, окрім гола у власні ворота вже на 17 хвилині. Тоді Луїс Енріке навіть не бив у площину з правого флангу штрафного, а прострілив у ноги Камб’язо, рикошет від якого переграв Ді Грегоріо в ближньому куті.\nЖахлива статистика Ювентуса, який пропускає останнім часом чи не з кожного удару суперників у топ-матчах, на цьому лише продовжилась. Але гості й відповісти змогли достатньо швидко. Уже менше ніж за 10 хвилин той-таки Камб’язо вже в чужому штрафному замикав простріл Маккенні з правого флангу, і одразу ж побіг вибачатись перед фанатами власного клубу за попередній випадковий огріх.\nНа цьому гра й не думала зупинятись, а навпаки команди стали діяти більш рішуче. Усе б нічого, якби не головний арбітр цього матчу. Рішення Федеріко ла Пенни на 43 хвилині будуть після гри обсмоктувати з усіх боків, але навіть на загальному ракурсі трансляції було помітно, наскільки хоче намалювати фол Калулу на лівому фланзі оборони Бастоні на власній половині. А рефері на це повівся й показав гравцю \"зебр\" другу жовту, яку VAR перевірити просто не мав можливості, відповідно до регламенту. Фіаско.\nУ перерві про якість футболу після такого вже, зрозуміло, ніхто й не згадував. Усі розігрівали скандал, який виник на рівному місці в абсолютно непотрібний момент. Але це додало й гостринки другій половині, де на початку Юве взагалі погрожував вийти вперед за рахунком, якби не старання Зоммера з порятунку власних воріт від ударів Камб’язо, Міретті та Маккенні лише в одній тривалій атаці \"зебр\".\nЗвичайно, із часом команда Спаллетті таки була змушена йти в захист, а суперники нічого більш вигадливого не придумали, окрім як подавати з обох боків до штрафного, і, можливо, хтось мав за ці м’ячі там чіплятись. Не прогадали — на 76 хвилині Дімарко вчергове виконав навіс, а Піо Еспозіто зробив те, навіщо його випускали на футбольне поле, головою пробив у дальній кут.\nПроте й тут не дав Ювентус суперникам святкувати надто довго. \"Зебри\" відігрались уже за сім хвилин, коли з передачі Маккенні на правому фланзі штрафного в дальній кут поцілив Локателлі. Але цей матч був пов’язаний з іронією долі максимально. І саме з-під капітана Юве на 90 хвилині завдав свого вирішального удару в правий кут Зелінські в зоні перед штрафним. Тож так, у меншості грати на полі суперників понад тайм — це не жарти. Спаллетті точно буде смалити цього рефері.\nНаступний матч міланський Інтер проведе на виїзді проти норвезького Буде/Глімт у Лізі чемпіонів УЄФА, після чого навідається до Лечче в чемпіонаті, а туринський Ювентус поїде до турецького Галатасараю, а потім удома гратиме проти Комо.\n\nІнтер — Ювентус 3:2\nГоли: Камб’язо 17 (авт.), Еспозіто, 76, Зелінські, 90 — Камб’язо, 26, Локателлі, 83\nІнтер: Зоммер — Біссек, Аканджі, Бастоні (Аугусто, 46) — Луїс Енріке (еспозіто, 66), Барелла (Чалханоглу, 54), Зелінські, Сучич (Діуф, 66), Дімарко — М. Тюрам (Бонні, 86), Л. Мартінес.\nЮвентус: Ді Грегоріо — Калулу, Бремер, Келлі, Камб’язо (Опенда, 78) — Локателлі, Міретті (Копмейнерс, 61) — Консейсан (Гольм, 46), Маккенні, Їлдиз (Бога, 75) — Девід (Кабал, 61).\n\nПопередження: Бастоні, Барелла, Чалханоглу, Зелінські — Калулу"
    },
    {
        "title": "Інтер — Ювентус. Анонс і прогноз на матч Серії А 14.02.2026",
        "image": "https://images.football.ua/i/news/630x373/573/573193.jpg",
        "text": "У рамках 25-го туру італійської Серії А-2025/26 у Мілані місцевий Інтер прийматиме Ювентус.\n[*] — положення в турнірній таблиці\nСУБОТА, 14 ЛЮТОГО, 21:45. СТАДІО ДЖУЗЕППЕ МЕАЦЦА, МІЛАН. ГОЛОВНИЙ АРБІТР — ФЕДЕРІКО ЛА ПЕННА. ПРЯМА ТРАНСЛЯЦІЯ НА MEGOGO\nЛідируючий у турнірній таблиці Серії А Інтер цього суботнього вечора спробує помститися Ювентусу за драматичну поразку з рахунком 3:4 на Альянц Стедіум у Турині в матчі першого кола. Команда Крістіана Ківу перебуває в хорошій формі, уникнувши поразок в останніх 12-ти своїх матчах чемпіонату, 11 з яких завершилися саме на її користь.\n\nАтака \"нерадзуррі\" — із солідним відривом найкраща в Серії А-2025/26 (57 голів проти 41 у сьогоднішнього суперника). Подібна вражаюча ефективність має допомогти Інтеру досягнути бажаного результату в черговому Derby d'Italia, не зазнавши перших із березня 2012 року трьох поспіль поразок у цьому принциповому протистоянні в чемпіонаті.\nЮвентус туром раніше ледь урятувався від домашньої поразки Лаціо, вирвавши нічию (2:2) у компенсований час поєдинку. Колектив Лучано Спаллетті прагне залишитися в топ-4 Серії А задля кваліфікації до Ліги чемпіонів, але спроможність туринців сьогодні стримати націлений на Скудетто міланський гранд викликає сумніви.\n\nЗважаючи на певну ігрову нестабільність і велику для \"б'янконері\" кількість невдач у виїзних матчах проти рівних або сильніших на папері суперників, букмекери фаворитами вважають підопічних Ківу. Так, на перемогу Інтера можна поставити з коефіцієнтом 1.92, тоді як потенційний успіх Ювентуса оцінюється показником 4.01. Імовірність нічиєї представлена ​​коефіцієнтом 3.53.\nІнтер: Зоммер — Біссек, Аканджі, Бастоні — Л. Енріке, Барелла, Чалханоглу, Зелінські, Дімарко — Л. Мартінес, М. Тюрам\nЮвентус: Ді Грегоріо — Калулу, Бремер, Келлі, Камб'язо — Локателлі, Копмейнерс — Маккенні, Міретті, Їлдиз — Девід"
    },
    {
        "title": "Мілан вирвав перемогу над Пізою завдяки голу Модрича",
        "image": "https://images.football.ua/i/news/630x373/573/573496.jpg",
        "text": "У матчі 25-го туру італійської Серії А Мілан на виїзді здолав Пізу з рахунком 2:1. Переможний м’яч на 85-й хвилині забив Лука Модрич, який став героєм зустрічі.\n\"Россонері\" відкрили рахунок на 39-й хвилині. Після подачі з правого флангу Рубен Лофтус-Чік виграв верхову боротьбу та точно пробив головою повз Ніколаса. Після перерви гості могли подвоїти перевагу, однак Ніклас Фюллькруг не реалізував пенальті, влучивши у стійку.\nПіза скористалася шансом і зрівняла рахунок на 71-й хвилині. Після атаки лівим флангом м’яч опинився у Феліпе Лойоли, який точним ударом у дальній кут не залишив шансів Майку Меньяну.\nВтім, вирішальне слово залишилося за Міланом. На 85-й хвилині Лука Модрич розіграв стінку з партнером, увірвався до штрафного майданчика та елегантно перекинув м’яч повз воротаря, встановивши остаточний рахунок 2:1.\nУ компенсований час Адрієн Рабьо отримав друге попередження і був вилучений, тож міланці догравали матч у меншості. Попри це, команда зберегла мінімальну перевагу та здобула важливі три очки."
    },
    {
        "title": "Мілан із вилученням Аллегрі не зміг здолати Комо",
        "image": "https://images.football.ua/i/news/630x373/573/573819.jpg",
        "text": "Мілан не зумів обіграти Комо в перенесеному матчі 24-го туру Серії А — зустріч на Сан-Сіро завершилася внічию 1:1. Поєдинок запам’ятався грубою помилкою Майка Меньяна, ефектним голом Рафаела Леау та вилученням головного тренера господарів Массіміліано Аллегрі.\nПерший тайм пройшов за доволі рівної гри, однак саме гості скористалися шансом. На 32-й хвилині Ніко Пас перехопив невдалу передачу Меньяна, який занадто довго приймав рішення під час розіграшу м’яча, і спокійно відправив його у порожні ворота — 0:1. Для Мілана це стало холодним душем, адже до того моменту господарі контролювали м’яч і створювали тиск.\nПісля перерви \"россонері\" додали в агресії. На 64-й хвилині Ардон Яшарі виконав довгу передачу за спини захисникам, Рафаел Леау втік від опіки, дочекався відскоку та елегантним лобом із-за меж штрафного перекинув Жана Бюте — 1:1. Португалець став беззаперечним героєм господарів, адже саме його індивідуальна майстерність врятувала Мілан від поразки.\nУ кінцівці поєдинку емоції зашкалювали. Массіміліано Аллегрі був вилучений після конфлікту на бровці з представниками тренерського штабу Комо. Також напруга виникла навколо епізоду за участі Алексіса Салемакерса, коли гості вимагали для нього другої жовтої картки.\nУ підсумку Мілан втратив важливі очки в боротьбі за верхні позиції, а команда Сеска Фабрегаса може занести собі в актив здобутий бал на виїзді."
    },
    {
        "title": "Яремчук оцінив свій перший матч за Ліон",
        "image": "https://images.football.ua/i/news/630x373/573/573653.jpg",
        "text": "Український нападник Роман Яремчук провів перший матч у складі французького Ліона. Форвард з’явився на полі на 81-й хвилині зустрічі проти Ніцци, зробивши свій офіційний дебют за нову команду.\nПісля гри Яремчук поділився емоціями у соцмережах, наголосивши на характері та стабільності колективу, який нині перебуває на підйомі.\n\"Ця серія — не випадковість. Вона вибудована на дисципліні, єдності та менталітеті переможців. Пишаюся бути частиною цього руху й радий дебютувати за Ліон. Ми продовжуємо\", — написав українець.\nЗазначимо, що Ліон продовжує вражаючу переможну ходу — команда виграла вже 13 матчів поспіль у всіх турнірах."
    },
    {
        "title": "Ендрік — найкращий гравець місяця в Лізі 1",
        "image": "https://images.football.ua/i/news/630x373/573/573601.jpg",
        "text": "Ендрік феєрично розпочав новий етап своєї кар'єри у складі Олімпіка з Ліона. Вже у свій перший місяць у французькій першості бразилець продемонстрував клас, ставши головною ударною силою «ткачів» та заслужено отримавши звання найкращого гравця січня.\nУ січні Ендрік провів у Лізі 1 три матчі, в яких записав до свого активу 4 голи та 1 гольову передачу. Матч проти Метца став справжнім бенефісом нападника. Ендрік оформив хет-трик, продемонструвавши весь свій арсенал — швидкість, дриблінг та вбивчу реалізацію, що дозволило Ліону здобути розгромну перемогу(5:2).\nВ інших двох матчах проти Бреста та Лілля форвард також не пішов без результативних дій (гол/асист), допомігши команді набрати важливі очки у боротьбі за єврокубки. Вболівальники та експерти були вражені тим, як швидко Ендрік став лідером атак Ліона. Його вибуховість та націленість на ворота дозволили йому обійти інших претендентів у голосуванні за престижну нагороду.\nНагадаємо, Ендрік приєднався до Ліона на правах оренди без права викупу з Реала. Перехід був зумовлений необхідністю отримувати стабільну ігрову практику, яку йому було важко здобути в Мадриді через шалену конкуренцію в лінії атаки."
    },
    {
        "title": "Забарний — у старті ПСЖ на матч із Ренном",
        "image": "https://images.football.ua/i/news/630x373/573/573481.jpg",
        "text": "В рамках 22-го туру французької Ліги 1 чинний чемпіон Франції ПСЖ зустрінеться з Ренном.\nГоловний тренер Парі Сен-Жермен Луїс Енріке визначився зі стартовим складом на це протистояння. З перших хвилин зіграє український захисник Ілля Забарний.\nПСЖ: сафонов — Хакімі, Забарний, Пачо, Мендеш — Вітінья — Невеш, Заїр-Емері — Кварацхелія, Дембеле, Дуе.\nЦього сезону Ілля Забарний відіграв за ПСЖ 24 матчі та забив один гол.\nПочаток матчу Ренн — ПСЖ заплановано на 20:00 за київським часом."
    },
    {
        "title": "Марсель глибокої ночі звільнив Де Дзербі",
        "image": "https://images.football.ua/i/news/630x373/573/573290.jpg",
        "text": "Французький Марсель переживає наслідки найбільшої поразки в Le Classique на полі французького Парі Сен-Жермен.\nПСЖ — Марсель 5:0 Відео голів та огляд матчу Ліги 1\nКерівництво \"провансальців\" пробачало тренерському штабу італійського фахівця Роберто Де Дзербі різноманітні невдачі до цього.\nАле не подібну ганьбу — уночі поміж 10 та 11 лютого клуб оголосив про звільнення 46-річного керманича.\nВідбулась зустріч поміж власником Марселя Франком Маккортом, президентом Пабло Лонгорією, спортивним директором Мехді Бенатья та власне Де Дзербі, за підсумком якої сторони вирішили розійтись за обопільною згодою.\nНагадаємо, що італієць долучився до клубу влітку 2024 року та фінішував другим у минулому розіграші Ліги 1, тоді як зараз \"провансальці\" йдуть четвертими з відставанням у 12 очок від того-таки ПСЖ."
    },
    {
        "title": "ПСЖ без Забарного декласував Марсель у Le Classique",
        "image": "https://images.football.ua/i/news/630x373/573/573151.jpg",
        "text": "Французьку Лігу 1 почасти звинувачують у неспроможності команд нав’язати реальну боротьбу за чемпіонський титул надзвичайно заможному Парі Сен-Жермен, із чим важко сперечатись, судячи з переліку останніх переможців цього змагання. Марсель чи не найчастіше при цьому згадується в якості одного з головних претендентів на те, щоб потіснити команду Луїса Енріке з її золотого трону, і в першому колі цього сезону \"провансальці\" навіть зуміли виграти домашній Le Classique.\nПроте потім усе одно поступились у Суперкубку \"червоно-синім\", тож свої трофеї ПСЖ не перестає колекціонувати ні на мить. Та й у чемпіонаті не команда Роберто Де Дзербі є безпосереднім переслідувачем столичного колективу, а Ланс та Ліон. Проте статус головного французького протистояння в контексті двадцять першого туру національної першості це все одно не зменшувало.\nУтім, це була точно не гра двох рівних за класом команд поміж собою на Парк-де-Пренс. Господарі поля домінували над суперниками зі страшною силою, зародки до чого проглядались уже з перших хвилин. Хоча й усе це могло обернутись проти ПСЖ, якби на дев’ятій хвилині Вітінью просто не пробачили за небезпечний стрибок у підкаті в ноги Балерді поблизу чужого штрафного, за що в сучасному футболі ми нерідко бачимо саме червоне, а не жовте світло для гравця, який атакував суперника.\nАле команда Енріке уникнула безглуздого вилучення, а вже за три хвилини почала формувати підстави для розгрому. Тоді Мендеша запустили до вільного лівого флангу контратаки, чим він і скористався з прострілом на Дембеле на дальню стійку на завершення. Марсель одразу ж після цього створив класний гольовий момент для Гуїрі, але той замкнув передачу з лівого флангу від Емерсона ударом у воротаря з кількох метрів. І на цьому все для гостей щодо атаки принаймні в першому таймі.\nДалі повернулось домінування від ПСЖ. І голи від команди Енріке також повернулись. Дембеле на 37 хвилині просто познущався з лівого краю оборони суперників, і з гострого кута на завершення дав носком у ближні, щоб Де Ланге й сподівань не мав на власну реакцію.\nІ якщо в першому таймі ми казали про домінування парижан над суперниками, то в другому не вистачало лише того, щоб Марсель просто залишив межі поля за власним бажанням задовго до фінального свистка. Бо команда Де Дзербі навіть не намагалась подавати вигляд, що її якимось чином цікавить оборона власних воріт, тому господарі робили в чужому штрафному все, що хотіли. Навіть у каркас воріт настукали чотири рази до фінального свистка, тож підсумковий рахунок міг бути й значно більшим.\nВін і без того немалий — ще тричі команда Енріке забивала до завершення гри. Але не одразу. Спочатку купу моментів було змарновано, а потім, уже посеред другого тайму, за десять хвилин Марсель отримав у власні ворота ще три голи. Навіть автоголом відзначитись устиг за цей час захисник Медіна, коли невдало підставив голову під подачу Невеша з лівого флангу штрафного. А от Хвіча та Лі Кан Ін потім із протилежного краю чужих володінь забивали вже самостійно. І все це за повної безпорадності гравців Де Дзербі. Після такого сорому ще довго \"провансальці\" не оговтаються.\nУ наступному турі Парі Сен-Жермен зіграє в гостях у Ренна, тоді як Марсель прийматиме Страсбур.\nПСЖ — Марсель 5:0\nГоли: Дембеле, 12, 37, Медіна, 64 (авт.), Кварацхелія, 64, Лі Кан Ін, 74\nПСЖ: сафонов — Заїр-Емері (Ернандес, 75), Маркіньйос, Пачо, Мендеш — Маюлю (Дро, 75), Вітінья, Невеш — Дуе (Кварацхелія, 62), Дембеле (Рамуш, 75), Баркола (Лі Кан Ін, 68).\nМарсель: Де Ланге — Павар (Абделлі, 62), Балерді, Медіна — Веа, Тімбер, Гейб’єрг, Емерсон — Грінвуд (Надір, 80), Гуїрі, Нванері (Пайшан, 46)."
    },
    {
        "title": "Стала відома зарплата Забарного у ПСЖ",
        "image": "https://images.football.ua/i/news/630x373/573/573034.jpg",
        "text": "Український захисник ПСЖ Ілля Забарний заробляє у складі ПСЖ 450 тисяч євро на місяць до сплати податків. Про це повідомляє Le Parisien.\nДля паризького клубу це 12 показник, а рейтинг зарплатної відомості очолює вінгер Усман Дембеле, який заробляє один мільйон та 560 тисяч євро на місяць.\nТакож до трійки найкращих входять захисники Маркіньйос (1 млн 130 тисяч євро) та Ашраф Хакімі (1 млн 100 тисяч).\nПовний рейтинг зарплат від ПСЖ від Le Parisien:\n\nНинішнього сезону Забарний провів 24 матчі, в яких забив один гол.\nПісля 17 турів ПСЖ набрав 39 очок і посідає друге місце у французькій Лізі 1, відстаючи від Ланса на один бал."
    },
    {
        "title": "Яремчук дізнався суперника: сформовано чвертьфінальні пари Кубка Франції",
        "image": "https://images.football.ua/i/news/630x373/573/573011.jpg",
        "text": "Відбулося жеребкування, за підсумками якого визначилися всі пари 1/4 фіналу Кубка Франції. Однією з головних інтриг цієї стадії стане матч за участі українського нападника Романа Яремчука, який з цієї зими виступає за Ліон.\nКоманда, яку очолює Паулу Фонсека, зіграє на власному полі проти Ланса. Поєдинок відбудеться 5 березня. \nЄдиний представник Ліги 2 на цій стадії та минулорічний фіналіст, Реймс, проведе виїзний матч проти Страсбура 3 березня.\nЩе в одній парі Лор’ян удома прийматиме Ніццу 4 березня, а Марсель, який очолює Роберто Де Дзербі, того ж дня зіграє проти Тулузи.\n\nНагадаємо, що чинний володар Кубка Франції Парі Сен-Жермен сенсаційно залишив турнір ще на стадії 1/16 фіналу, поступившись Парижу з рахунком 0:1, що відкриває шлях до трофея для інших претендентів."
    },
    {
        "title": "Франк Ез очолив Ренн",
        "image": "https://images.football.ua/i/news/630x373/573/573801.png",
        "text": "Ренн офіційно оголосив про призначення Франка Еза на посаду головного тренера першої команди. \n54-річний наставник підписав контракт до 2027 року. Разом із ним до тренерського штабу приєдналися уродженець Ренна Йоганн Рамаре та Ліліан Наліс. Для Еза це повернення до добре знайомого місця — у період з 2006 по 2012 рік він працював у академії клубу.\nТренерську кар’єру Франк Ез розпочав у Стад Маєнне, а згодом працював із молодіжними командами та резервами різних клубів, поступово здобуваючи репутацію фахівця з розвитку молодих талантів.\nНайбільших успіхів він досяг із Лансом. У 2020 році очолив першу команду, вивів її до Ліги 1, а в сезоні-2022/23 фінішував другим у чемпіонаті Франції, поступившись ПСЖ лише одне очко. Того ж року його було визнано тренером року в Лізі 1 за версією UNFP. Після цього Ез працював у Ніцці, з якою посів четверте місце в чемпіонаті та пробився до плейоф Ліги чемпіонів.\nЗагалом Франк Ез має понад 200 матчів у Лізі 1 як головний тренер. Тепер він повертається до Ренна, де намагатиметься розпочати новий успішний етап у історії клубу."
    },
    {
        "title": "Боруссія Дортмунд знищила Майнц та наблизилася до Баварії",
        "image": "https://images.football.ua/i/news/630x373/573/573494.jpg",
        "text": "У матчі 22-го туру німецької Бундесліги Боруссія Дортмунд впевнено переграла Майнц з рахунком 4:0. Команда Ніко Ковача скористалася осічками конкурентів і скоротила відставання від лідера чемпіонату до трьох очок.\nГосподарі швидко взяли гру під контроль. Уже на 10-й хвилині Серу Гірассі відкрив рахунок, замкнувши подачу Юліана Рюерсона. Невдовзі Максиміліан Баєр подвоїв перевагу після ще одного навісу норвежця. Перед перервою Гірассі вдруге вразив ворота Робіна Батца, оформивши дубль після подачі з кутового — і знову асистом відзначився Рюерсон.\nПісля перерви Боруссія Дортмунд продовжувала домінувати. Майнц намагався відповісти, однак Грегор Кобель надійно діяв у воротах. Крапку в матчі було поставлено на 84-й хвилині: після чергового стандарту м’яч рикошетом від Домініка Кора опинився у сітці — автогол захисника встановив остаточний рахунок 4:0.\nТаким чином, Боруссія Дортмунд здобула переконливу перемогу перед важливими поєдинками проти РБ Лейпциг і Баварії, а Майнц перервав свою позитивну серію."
    },
    {
        "title": "Упамекано продовжив контракт з Баварією",
        "image": "https://images.football.ua/i/news/630x373/573/573465.jpg",
        "text": "Баварія офіційно оголосила про те, що Дайо Упамекано залишається в команді. Француз підписав нову угоду з клубом, яка розрахована до кінця сезону-2028/29.\nПротягом останніх місяців Упамекано регулярно ставав героєм трансферних чуток, оскільки його попередній контракт діяв лише до найближчого літа. Проте тепер усі питання щодо майбутнього гравця знято.\n27-річний француз проводить у Баварії вже п'ятий сезон. За цей час Дайо взяв участь у 180 офіційних матчах, у яких забив шість голів та віддав 11 результативних передач.\nНаразі Баварія впевнено лідирує в чемпіонаті Німеччини, випереджаючи дортмундську Боруссію, яка посідає друге місце, на шість очок. У суботу, 14 лютого, мюнхенська команда зіграє на виїзді проти Вердера. \nРаніше повідомлялося, що Олісе визнаний найкращим гравцем Бундесліги у січні."
    },
    {
        "title": "Олісе визнаний найкращим гравцем Бундесліги у січні",
        "image": "https://images.football.ua/i/news/630x373/573/573438.jpg",
        "text": "Вінгера мюнхенської Баварії Майкла Олісе визнали найкращим гравцем німецької Бундесліги за підсумками січня. Про це повідомляє прес-служба чемпіонату.\nУ боротьбі за нагороду 24-річний француз випередив двох захисників Гамбурга Міро Мугейма та Луку Вушковича, свого партнера по команді та вінгера Луїса Діаса, захисника дортмундської Боруссії Ніко Шлоттербека та захисника Майнца Штефана Белля.\nМинулого місяця Олісе провів п'ять поєдинків, у яких забив три м'ячі та віддав сім гольових передач.\nУ нинішньому сезоні Майкл відіграв 34 матчі у всіх турнірах, у яких забив 13 голів та віддав 25 асистів.\nПісля 21 туру Баварія очолює Бундеслігу, випереджаючи Боруссію Д на шість очок."
    },
    {
        "title": "Баварія за три хвилини проти РБ Лейпциг розбила понад п'ятирічне кубкове прокляття",
        "image": "https://images.football.ua/i/news/630x373/573/573348.jpg",
        "text": "Мюнхенська Баварія — загальновизнаний гегемон німецького футболу. І з цим дійсно важко посперечатись у новітній історії цього славетного клубу. Однак навіть на внутрішній арені в \"Рекордмайстера\" подекуди трапляються якісь цікаві пригоди, і більшість із них пов’язана з Кубком Німеччини. Бо востаннє Баварія досягала успіху в цьому змаганні в сезоні-2019/20, після чого було п’ять невдалих спроб, три з яких завершувались узагалі на другому раунді.\nПри цьому далі чвертьфіналу мюнхенці не пробивались, тож коли в поточній кампанії вони знову досягли цього етапу, а ще й отримали в суперники РБ Лейпциг, що вже було схоже на передчасний фінал, публіка на Альянц Арені явно нервувала більше, аніж перед нещодавнім матчем поміж цими командами в чемпіонаті. А там, нагадаємо, мав місце розгром \"Червоних биків\" (5:1).\nІ що тоді казати про епізод на четвертій хвилині, коли Діоманде накрутив чотирьох суперників на правому фланзі й зайшов із ними на плечах до штрафного, після чого скинув м’яч Баумгартнеру, а той пробив у дальній кут. Усе б нічого, найкращий бомбардир поточного розіграшу навіть відсвяткувати свій гол устиг, але офсайд. І після цього вже почала прокидатись Баварія.\nАле команда Венсана Компані геть не одразу продемонструвала свою атакувальну спроможність. Ще й воротар Вандерводт відмінно відпрацював у моментах із Кейном та Діасом. Проте й Ноєр не нудьгував на лінії — постріл Раума з лівого флангу штрафного в ближню дев’ятку довелось тягнути наприкінці тайму, який також переважним чином минав за перевагою господарів, але Павлович та Кейн свої нагоди перед перервою теж змарнували.\nКульмінація всього протистояння при цьому настала посеред другого тайму, коли за кілька миттєвостей глядачі встигли подивитись за тим, як спочатку Баумгартнер замкнув подачу Раума із штрафного з лівого флангу ударом головою в поперечину, а вже за кілька секунд на протилежному боці поля Вандервордт кинувся в ноги Павловичу, коли той отримав закидання з глибини поля.\nІ оскільки Баварії в цьому сезоні достатньо тільки дати підстави для того, щоб почати забивати у ворота суперників, то й другий гол вона швидко оформила. Уже за три хвилини Олісе видав геніальне закидання з глибини правого флангу на Діаса, а той у штрафному відіграв воротаря ударом низом. На цьому РБ відверто втратив рівновагу та контроль навіть на власною грою, і єдине, на що спромігся, це поштовхатись із суперниками під час власними силами спровокованому моменті.\nФінальний свисток головного арбітра Даніеля Зіберта з Берліна відправив мюнхенську Баварію до півфіналу Кубка Німеччини, тоді як для РБ Лейпциг турнірний шлях добі до завершення достроково.\nБаварія — РБ Лейпциг 2:0\nГоли: Кейн, 64 (пен.), Діас, 67"
    },
    {
        "title": "Фрайбург у серії пенальті вибив Герту на шляху до півфіналу Кубка Німеччини",
        "image": "https://images.football.ua/i/news/630x373/573/573283.jpg",
        "text": "Герта Берлін завершила виступи в Кубку Німеччини на стадії чвертьфіналу, поступившись Фрайбургу у серії пенальті. Основний та додатковий час матчу завершився внічию 1:1, а в післяматчевій лотереї успіх був на боці гостей — 5:4.\nУ першому таймі команди діяли обережно, зосередившись на боротьбі в центрі поля. Герта навіть відзначилася голом на 7-й хвилині зусиллями Фабіана Реезе, однак після перегляду VAR взяття воріт було скасоване через офсайд. До перерви Фрайбург створив кілька небезпечних моментів, але Ернст упевнено діяв у воротах берлінців.\nРахунок було відкрито вже в додатковий час. На 96-й хвилині Юїто Сузукі скористався помилкою захисту Герти та точно пробив з близької відстані, вивівши Фрайбург уперед. Проте господарі зуміли відігратися: на 104-й хвилині Фабіан Реезе завдав ефектного удару з-за меж штрафного майданчика і зрівняв рахунок після передачі Пауля Сегуїна.\nПереможець протистояння визначався у серії пенальті. Вирішальним став момент, коли Паскаль Клеменс не зумів переграти Флоріана Мюллера — голкіпер Фрайбурга парирував його удар. Одразу після цього Юїто Сузукі холоднокровно реалізував свій пенальті та приніс Фрайбургу путівку до півфіналу турніру.\nГерта Берлін — Фрайбург* 1:1 (пен. 4:5)\nГоли: Реезе, 104 — Сузукі, 96"
    },
    {
        "title": "Упамекано остаточно погодив новий контракт із Баварією до 2030 року — Романо",
        "image": "https://images.football.ua/i/news/630x373/572/572723.jpg",
        "text": "Центральний захисник Баварії Дайо Упамекано дав згоду на підписання нового контракту з мюнхенським клубом. Про це повідомляє журналіст Фабріціо Романо. Чинну угоду буде продовжено до літа 2030 року.\nЗа інформацією джерела, всі клуби, які проявляли інтерес до французького футболіста, вже поінформовані про його рішення.\n27-річний Упамекано задоволений своїм становищем у Баварії, а керівництво клубу та сторона гравця доклали значних зусиль, щоб домовленість була досягнута.\nНовий контракт стане важливим підсиленням для Баварії з огляду на стабільну роль захисника в команді. У поточному сезоні Упамекано провів 26 матчів у всіх турнірах, відзначився одним голом та однією результативною передачею, а також отримав вісім жовтих карток.\nПортал Transfermarkt оцінює французького центрбека в 70 мільйонів євро. Його поточний контракт із \"червоними\" чинний до літа 2026 року, проте цю угоду буде продовжено."
    },
    {
        "title": "Рієра очолив Айнтрахт Франкфурт",
        "image": "https://images.football.ua/i/news/630x373/572/572550.png",
        "text": "Айнтрахт Франкфурт на своєму офіційному сайті оголосив про призначення нового головного тренера, яким став Альберт Рієра.\nУгода з 43-річним іспанцем розрахована до літа 2028 року.\nДо цього Рієра з літа 2024 року очолював словенську Целє.\nЗа інформацією журналіста Флоріана Плеттенберга, Айнтрахт виплатить словенцям компенсацію у розмірі 850 тисяч доларів, сума яка може зрости до 2 млн доларів за рахунок бонусів.\nПісля 19 турів Айнтрахт набрав 27 очок і посідає восьме місце у німецькій Бундеслізі."
    },
    {
        "title": "Баєр підписав 17-річного форварда Црвени Звезди",
        "image": "https://images.football.ua/i/news/630x373/573/573516.jpg",
        "text": "Леверкузенський Баєр на своєму офіційному сайті оголосив про підписання контракту з нападником Црвени Звезди Алексою Дам'яновичем.\nДеталі угоди з 17-річним сербом, який приєднається до німецької команди наступного літа, не розголошуються, але зазначається, що контракт є довгостроковим.\nЗа інформацією інсайдера Фабріціо Романо, сума трансферу склала п'ять мільйонів євро, а ще три мільйони євро прописані у якості бонусів.\nНинішнього сезону Дам'янович провів сім матчів без результативних дій за 172 хвилини. Також він провів шість матчів за юнацьку збірну Сербії, забивши один гол.\nПісля 20 турів Баєр набрав 36 очок і посідає шосте місце у Бундеслізі."
    }
]