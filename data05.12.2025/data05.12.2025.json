[
    {
        "title": "Манчестер Юнайтед — Вест Гем. Анонс і прогноз на матч АПЛ 04.12.2025",
        "image": "https://images.football.ua/i/news/630x373/568/568715.jpg",
        "text": "У четвер увечері Олд Траффорд стане ареною для завершального поєдинку 14-го туру англійської Прем’єр-ліги: Манчестер Юнайтед прийме Вест Гем у дуелі команд, які однаково гостро потребують очок. \"Червоні дияволи\" встигли ожити після низки провалів, тоді як \"молотобійці\" приїжджають до Манчестера на тлі болючої поразки та втрати ключового лідера.\nЧЕТВЕР, 4 ГРУДНЯ, 22:00 ▪️ ОЛД ТРАФФОРД, МАНЧЕСТЕР ▪️ ГОЛОВНИЙ АРБІТР — ЕНДРЮ КІТЧЕН ▪️ ПРЯМА ТРАНСЛЯЦІЯ НА SETANTA SPORTS\nПісля невдалого виступу проти Евертона, який провів фактично увесь поєдинок удесятьох, та неприємного осаду від домашніх результатів, команда Рубена Аморіма змогла вдало перезавантажитися — важка, але перемога на характері з рахунком 2:1 над Крістал Пелес на Селгерст Парк повернула Манчестер Юнайтед у боротьбу за найвищі місця у турнірній таблиці. Манкуніанці продемонстрували не тільки тактичну адаптивність, а й стійкість, переламавши хід поєдинку після пропущеного пенальті.\n\nГероями, як би дивно це не було, стали Джошуа Зіркзе та Мейсон Маунт — обидва скористалися ювелірними стандартами Бруну Фернандеша, і тепер їхній статус у стартовому складі навряд чи хтось ставить під сумнів. Повернення Маттеуса Куньї після травми додає глибини атаці, Лісандро Мартінес нарешті зіграв перші хвилини з лютого, а загальна форма команди Аморіма в останніх семи матчах (лише одна поразка) свідчить про поступову стабілізацію. Водночас Аморім ризикує встановити ще один непрестижний рекорд під час своєї каденції на Олд Траффорд — у разі поразки це може стати його десяте домашнє фіаско в АПЛ за 20 матчів.\nНа відміну від Юнайтед, Вест Гем до Манчестера прибуває в сумбурному стані. Поразка 0:2 від Ліверпуля з нульовою кількістю ударів по воротах — показова: команда Нуну Ешпіріту Санту втратила крихку впевненість, вибудувану серією позитивних результатів за останній час. Крім того, червона картка Лукаса Пакети через суперечки з арбітром та його подальший емоційний сплеск у соцмережах стали ударом по командній дисципліні. \n\nПроблем додає й кадрове питання: без Пакети, із сумнівною готовністю Саммервілла та хитким вибором у центрі захисту (Тодібо, Мавропанос, Кілман — головоломка щотуру), Нуну знову доводиться імпровізувати. Хоча торішній подвиг повторити буде складно, саме Вест Гем минулого сезону двічі обіграв Юнайтед у чемпіонаті, включаючи сенсаційні 2:0 на Олд Траффорд — перший успіх \"молотобійців\" на цьому стадіоні за 17 років. Але у 2025-му виїзди все ще болюча тема для лондонців: це буде п’ята спроба Нуну виграти свій перший гостьовий матч у Прем’єр-лізі на чолі Вест Гема.\nЗа версією букмекерів, сьогодні більше шансів на успіх мають підопічні Рубена Аморіма. Так, на перемогу Манчестер Юнайтед в основний час пропонується коефіцієнт 1.44, тоді як потенційний успіх Вест Гема оцінюється показником 6.33. Ймовірність нічийного результату представлена ​​коефіцієнтом 4.75. \nМАНЧЕСТЕР ЮНАЙТЕД : Ламменс — Мазрауї, де Лігт, Шоу — Амад, Каземіро, Бруну Фернандеш, Дало — Мбемо, Маунт — Зіркзе\nВЕСТ ГЕМ : Ареола — Ван-Біссака, Тодібо, Кілман, Діуф — Поттс, Соучек — Боуен, Матеуш Фернандеш, Гільєрме — Вілсон"
    },
    {
        "title": "К'єза відважною грою в обороні врятував Ліверпуль від поразки Сандерленду",
        "image": "https://images.football.ua/i/news/630x373/568/568812.jpg",
        "text": "Ліверпуль уникнув чергової поразки в АПЛ, вирвавши нічию в матчі з Сандерлендом у рамках 14-го туру лише завдяки автоголу та блискучій оборонній грі Федеріко К’єзи у доданий час.\nКоманда Арне Слота знову провела млявий матч і пропустила на 67-й хвилині — дальній удар Тальбі рикошетом від ван Дейка залишив Аліссона без шансів. До цього гості двічі були близькі до гола: Г’юм влучив у перекладину, а Альдерете — у стійку.\nСлот залишив Салаха в запасі, але випустив його після перерви, намагаючись оживити гру. Ліверпуль створив мінімум моментів, і врятувався лише на 81-й хвилині — удар Вірца відправив у власні ворота Мукіеле, який позбавив німецького таланта дебютної результативної дії в АПЛ, але записав на свій рахунок автогол.\nУ кінцівці Сандерленд міг вирвати перемогу: Ісідор вирвався сам на сам та мав забивати, але Федеріко К’єза фантастичним підкатом вибив м’яч із лінії воріт."
    },
    {
        "title": "Челсі сенсаційно поступився Лідсу, залишивши усі сили проти Арсеналу",
        "image": "https://images.football.ua/i/news/630x373/568/568811.jpg",
        "text": "Лідс Юнайтед нарешті перервав чотириматчеву програшну серію, впевнено обігравши Челсі та серйозно вдаривши по так званих \"чемпіонських амбіціях\" лондонців. Після цієї поразки команда Енцо Марески опустилася на четверте місце та відстає від лідера Арсеналу вже на дев’ять очок.\nПід тиском критики та чуток щодо майбутнього Даніеля Фарке Лідс провів один із найкращих своїх матчів сезону. Господарі повністю контролювали гру в першому таймі і забили двічі — завдяки першим голам у Прем’єр-лізі для Яки Бійола та Ао Танаки.\nНа старті другого тайму Челсі пожвавився, і Педро Нету, який вийшов на заміну, скоротив відставання. Але гру лондонців остаточно зламала груба помилка Тосіна Адарабіойо — Домінік Калверт-Льюїн легко оформив третій гол і зняв усі питання щодо переможця.\nЦе лише друга перемога Лідса за останні дев’ять турів, але вона дозволила \"павичам\" вийти із зони вильоту та стала першою за понад три роки над суперником із топ-13."
    },
    {
        "title": "Гол та асист Меріно принесли Арсеналу впевнену перемогу над Брентфордом",
        "image": "https://images.football.ua/i/news/630x373/568/568806.jpg",
        "text": "Арсенал продовжив свою потужну серію та здобув комфортну перемогу над Брентфордом у 14-му турі АПЛ — 2:0. Команда Мікеля Артети не програє вже 18 матчів поспіль у всіх турнірах і знову відірвалася на п’ять очок від найближчого переслідувача у чемпіонських перегонах.\nМікель Меріно, вимушений грати на вістрі атаки через травми або неповну готовність Гаверца, Жезуса та Йокереса, відкрив рахунок уже на 11-й хвилині. Правий фланг \"канонірів\" розірвав оборону гостей: передачею відзначився Бен Вайт, а Меріно головою забив свій 13-й гол у 2025 році — найкращий показник у команді.\nУ компенсований час Меріно знову став ключовим — цього разу віддав ідеальний пас на Букайо Саку, який встановив остаточний рахунок.\nБрентфорд із Єгором Ярмолюком у складі рідко вибирався з оборони, але мав шанс зрівняти: удар Кевіна Шаде у першому таймі після кутового Рая перевів у поперечину. Єдиним негативом для Артети стали ушкодження Кристіана Москери та Деклана Райса."
    },
    {
        "title": "Лідс Юнайтед — Челсі. Анонс і прогноз на матч АПЛ 03.12.2025",
        "image": "https://images.football.ua/i/news/630x373/568/568707.jpg",
        "text": "У середу на Елланд Роуд зійдуться два клуби з багатою історією суперництва — Лідс Юнайтед та Челсі. Господарі перебувають у зоні вильоту, але демонструють характер у зустрічах із грандами, тоді як команда Енцо Марески підходить до матчу на тлі семиматчевої серії без поразок у всіх турнірах. Протистояння обіцяє напругу, високий темп і важливі турнірні наслідки для обох сторін.\nСЕРЕДА, 3 ГРУДНЯ, 22:15 ▪️ ЕЛЛАНД РОУД, ЛІДС ▪️ ГОЛОВНИЙ АРБІТР — ДАРРЕН ІНГЛЕНД ▪️ ПРЯМА ТРАНСЛЯЦІЯ НА SETANTA SPORTS\nПісля драматичного поєдинку на Етіхаді Лідс залишив поле без очок, але не без надії. Повернувшись до гри із рахунку 0:2 до 2:2, команда Даніеля Фарке показала характер та сміливість, хоча підсумковий удар Філа Фодена вже в компенсований арбітром час знову зруйнував їхні плани на вольову сенсацію проти Манчестер Сіті. Попри серію поразок і місце у зоні вильоту, Лідс не виглядає приреченим — команда створює моменти, бореться до кінця та має непогану домашню статистику цього сезону (2 перемоги, 2 нічиї, 2 поразки).\n\nУ середу господарі знову спробують нав’язати високий інтенсивний футбол, скориставшись недоліками іменитого суперника в обороні. Важливими можуть стати і кадрові повернення: Себастьян Борно та Антон Штах близькі до готовності, а поява Домініка Калверта-Льюїна з перших хвилин, ймовірно, додасть гостроти попереду (головне — щоб знову не зламався). Втім, оборонні проблеми команди очевидні — Лідс пропускає багато й регулярно, причому в кожному з останніх чотирьох матчів АПЛ команда отримувала мінімум два м’ячі у свої ворота. Скоріш за все, проте суперника, який здатен забити Барселоні тричі, ця тенденція продовжиться і сьогодні.\nЧелсі продовжує будувати гру за філософією Марески й дедалі впевненіше почувається на виїзді — п’ять перемог і одна нічия в шести останніх гостьових поєдинках у всіх турнірах. Ні червона картка Мойсеса Кайседо, ні серйозний тиск Арсеналу не зламали \"пенсіонерів\" у минулому турі: команда грала сміливо, агресивно та навіть відкрила рахунок зусиллями Трево Чалоби. Нічия 1:1 стала радше великим здобутком, аніж втраченими двома — не тільки через те, що майже усю гру довелося провести удесятьох, а й через те, що матч цей був проти домінуючого лідера турнірної таблиці. Це багато коштує!\n\nУ середу Челсі очікує непростий виїзд на стадіон, де клуб вигравав лише шість разів за всю історію лігових візитів. Без Кайседо (дискваліфікація) та за, ймовірно, відсутності Ріса Джеймса, Енцо Маресці доведеться переформатовувати центр поля — це шанс для Андрея Сантоса, а також можливість для Коула Палмера повернутись у старт після травми. \"Синім\" важливо продовжити свою результативну серію — у всіх десяти виїзних матчах сезону команда забивала щонайменше один гол, що дає нам усі передумови на результативну гру сьогодні.\nЗа версією букмекерів, сьогодні більше шансів на успіх мають підопічні Енцо Марески. Так, на перемогу Челсі в основний час пропонується коефіцієнт 1.76, тоді як потенційний успіх Лідс Юнайтед оцінюється показником 4.50. Ймовірність нічийного результату представлена ​​коефіцієнтом 4.00. \nЛІДС ЮНАЙТЕД : Перрі — Родон, Стрейк, Бійол — Богл, Груєв, Ампаду, Танака, Гудмундссон — Калверт-Льюїн, Нмеча\nЧЕЛСІ : Санчес — Гюсто, Адарабіойо, Чалоба, Кукурелья — Андрей Сантос, Енцо Фернандес — Естеван, Палмер, Педру Нету — Делап"
    },
    {
        "title": "Ліверпуль — Сандерленд. Анонс і прогноз на матч АПЛ 03.12.2025",
        "image": "https://images.football.ua/i/news/630x373/568/568705.jpg",
        "text": "У середу на Енфілді зустрінуться команди, які перебувають у зовсім різних емоційних станах, але мають однаково вагомі турнірні цілі. Ліверпуль намагається вирватися з кризи, що триває вже два місяці, тоді як Сандерленд після підвищення у класі сміливо нав’язує боротьбу грандам, створюючи одну з найгучніших сенсацій поточного сезону.\nСЕРЕДА, 3 ГРУДНЯ, 22:15 ▪️ ЕНФІЛД, ЛІВЕРПУЛЬ ▪️ ГОЛОВНИЙ АРБІТР — СТЮАРТ АТТВЕЛЛ ▪️ ПРЯМА ТРАНСЛЯЦІЯ НА SETANTA SPORTS\nВпевнена перемога над Вест Гемом (2:0) у столиці стала ковтком свіжого кисню для колективу Арне Слота, який переживає один із найскладніших періодів у своїй роботі. \"Червоні\" перервали триматчеву серію поразок і нарешті продемонстрували структуру та контроль, яких так бракувало у попередніх зустрічах. Дебютний гол Александера Ісака у Прем’єр-лізі за новий клуб, а також класне завершення Коді Гакпо підкреслили — команда здатна створювати моменти навіть без Мохамеда Салаха, який несподівано провів увесь матч на лаві запасних. Так звана \"залежність\" від єгиптянина, як здається, все більше виглядає перебільшенням.\n\nПопри це, атмосфера довкола чинного чемпіона залишається напруженою. Слот працює у режимі виживання: два місяці хаосу, провалів і болючих поразок змінили настрій уболівальників з віри на розчарування. Тиск величезний — тренеру потрібна серія перемог, а не одиничний успіх. Енфілд нині не прощає збоїв, тим паче на тлі кадрових втрат у захисті. Проте статистика на боці Ліверпуля: 12 поспіль перемог у Прем’єр-лізі над усіма новачками та феноменальна форма у вечірніх матчах посеред тижня.\n\"Чорні коти\" пишуть свою найкращу історію в елітному дивізіоні за багато років. Команда Режиса Ле Брі зробила те, чого не вдавалося у 188 попередніх спробах — перемогла, поступаючись 0:2, коли вдалося здолати дуже симпатичний Борнмут Андоні Іраоли з рахунком 3:2 у драматичному матчі на Стедіум оф Лайт в минулому турі. І тепер Сандерленд перебуває вище за Манчестер Юнайтед, Ліверпуль, Тоттенгем і Ньюкасл, посідаючи шосте місце в таблиці. Це не випадковість — це системність, характер і грамотна побудова гри. Звісно, це також і грамотна робота влітку над підсиленням складу після підвищення у класі.\n\nВтім, на виїзді команда Ле Брі виглядає значно скромніше. Лише три забиті голи на чужих полях і одна з найнижчих результативностей серед усіх учасників сезону в таких іграх. Але при цьому — Сандерленд має дуже надійний захист, всього шість пропущених та загалом 13 (для прикладу — Ліверпуль цього сезону пропустив аж 20, а Ман Сіті — 12). Так, \"чорні коти\" не вигравали на Енфілді у чемпіонаті з 1983 року та не перемагали Ліверпуль у 18 виїзних матчах поспіль. До того ж Сандерленд традиційно невдало грає у будні, а французькі тренери не перемагали \"червоних\" в АПЛ уже дев’ять років. Чи вдастся сьогодні переписати історію? \nЗа версією букмекерів, сьогодні більше шансів на успіх мають підопічні Арне Слота. Так, на перемогу Ліверпуля в основний час пропонується коефіцієнт 1.38, тоді як потенційний успіх Сандерленда оцінюється показником 8.50. Ймовірність нічийного результату представлена ​​коефіцієнтом 5.00. \nЛІВЕРПУЛЬ : Аліссон — Джонс, Конате, ван Дейк, Робертсон — Мак Аллістер, Гравенберх — Собослаї, Вірц, Гакпо — Ісак\nСАНДЕРЛЕНД : Руфс — Мукіеле, Гертрейда, Баллард, Альдерете, Рейнілдо — Джака, Садікі — Ле Фе — Бертран Траоре, Броббі"
    },
    {
        "title": "Арсенал — Брентфорд. Анонс і прогноз на матч АПЛ 03.12.2025",
        "image": "https://images.football.ua/i/news/630x373/568/568703.jpg",
        "text": "Лідер чемпіонату Арсенал у середу проведе вже третє лондонський дербі за короткий період, приймаючи на Емірейтс небезпечний Брентфорд. Для господарів цей матч — шанс відновити переможну ходу після нічиєї з Челсі, а для гостей — можливість підсилити єврокубкові амбіції та подарувати футбольному світу невеличку сенсацію посеред тижня.\nСЕРЕДА, 3 ГРУДНЯ, 21:30 ▪️ ЕМІРЕЙТС СТЕДІУМ, ЛОНДОН ▪️ ГОЛОВНИЙ АРБІТР — ТОНІ ГАРРІНГТОН ▪️ ПРЯМА ТРАНСЛЯЦІЯ НА SETANTA SPORTS\nАрсенал іде в чемпіонаті майже бездоганно, але нічия з десятьма гравцями Челсі в останньому турі виявилася справжнім розчаруванням. Мікель Артета зіткнувся з травмами ключових гравців: Вільям Саліба та Габріел Магальяес пропустять матч, що створює рідкісну вразливість в серці захисту \"канонірів\". Проте глибина складу дозволяє господарям здійснювати сильну ротацію, не сильно втрачаючи при цьому у класі: ті ж Ноні Мадуеке, Мартін Едегор та Віктор Йокерес, які залишилися на лаві для запасних у вихідні, готові повернутися в старт.\n\nІ все ж, поточна домашня форма Арсеналу вселяє жах: 9 перемог у 10 матчах на Емірейтс Стедіум у всіх турнірах і лише два пропущені голи в Прем'єр-лізі вдома цього сезону — цифри, які близькі до неймовірних. Впевнена гра та п'ять очок відриву від найближчого переслідувача перед стартом цього туру — головні активи команди перед матчем проти дуже непростого суперника.\nБрентфорд на чолі з керманичем-новачком Кітом Ендрюсом став справжнім відкриттям сезону, посідаючи місце у середині турнірної таблиці на тлі масового літнього відходу основних гравців — зокрема, лінії атаки. Ключовою фігурою атак \"бджіл\" є бразилець Ігор Тьяго, який вже забив 11 голів у чемпіонаті і є головною загрозою для ослабленого захисту Арсеналу. Колись він підписувався, щоб замінити Айвена Тоуні, але через травму минулого сезону плани довелося відкласти — тепер форвард є заміною одразу і для Браяна Мбемо, і для Йоана Вісса.\n\nУкраїнський півзахисник Єгор Ярмолюк, який також є важливою складовою працюючого механізму Брентфорда, швидше за все, знову вийде у старті, намагаючись контролювати середину поля. Однак гостьова форма лондонської команди викликає занепокоєння: п'ять поразок у шести виїзних матчах Прем'єр-ліги цього сезону. Їхня остання перемога на виїзді над Арсеналом датується ще 1938 роком, що не додає оптимізму перед візитом на Емірейтс. Але це не означає, що \"бджоли\" не вміють завдавати клопоту \"канонірам\" на їхній арені — наочним прикладом є остання гра, що завершилася внічию 1:1.\nЗа версією букмекерів, сьогодні більше шансів на успіх мають підопічні Мікеля Артети. Так, на перемогу Арсеналу в основний час пропонується коефіцієнт 1.38, тоді як потенційний успіх Брентфорда оцінюється показником 8.50. Ймовірність нічийного результату представлена ​​коефіцієнтом 5.00. \nАРСЕНАЛ : Рая — Вайт, Москера, Інкап'є, Льюїс-Скеллі — Едегор, Субіменді, Райс — Мадуеке, Йокерес, Езе\nБРЕНТФОРД : Келлехер — Кайоде, Коллінз, ван ден Берг, Аєр, Генрі — Ярмолюк, Гендерсон — Дамсгор — Уаттара, Ігор Тьяго"
    },
    {
        "title": "Манчестер Юнайтед упустив перемогу над Вест Гемом",
        "image": "https://images.football.ua/i/news/630x373/568/568881.jpg",
        "text": "Тур посеред тижня для англійської Прем’єр-ліги є явищем не надто звичним, але все ж таки трапляється кілька разів за ходом кожного із сезоні. Особливо це актуально в період поблизу різдвяно-новорічних свят. І годі тоді й казати про пізній матч у четвер за розкладом, який відбувається фактично за півтори доби до початку ігор на вікенд. У контексті чотирнадцятого туру національної першості місію закривати програму чергового раунду було довірено Манчестер Юнайтед та лондонському Вест Гему на Олд Траффорд.\nЗвичайно, що в цій дуелі неможливо було пройти повз постать захисника \"залізних\" Аарона Ван-Біссаки, який відносно нещодавно в своїй кар’єрі тішив глядачів на цьому легендарному стадіоні у футболці \"Червоних дияволів\". Цього ж разу англієць опинився по інший бік барикад і принаймні в першому таймі зробив точно найбільше дотиків до м’яча та передач до чужого штрафного в складі гостей, та й у порівнянні з господарями також не пас задніх.\nХоча загалом час до перерви можна занести до активу команди Рубена Аморіма, яка на початках була не надто завзятою в атаці й відбивалась від спроб суперників загострити, але потім Манчестер Юнайтед поступово прокидався, і гаряче вже ставало в штрафному Ареола. Робота для воротаря при цьому не забарилась, і з розкішною спробою перекидання подачею з правого флангу від Мбемо французький голкіпер уперше вступив до гри по-справжньому.\nА потім не забарився й божевільний момент Зіркзе – Куньї – Бруну Фернандеша, який воно оформили на трьох у центрі чужого штрафного, але тоді навіть Ван-Біссака вибивав м’яч із лінії воріт власної команди, тоді як фінальна крапка португальця лише змусила м’яч облизнути лівий каркас воріт. І ще можна згадати обмін ударами Боуена та Мазрауї, які додатково розім’яли воротарів по обидва боки поля незадовго до перерви.\nУ другому ж таймі Юнайтед намагався бути більш акцентованим попереду та на 58 хвилині домігся свого. Стінка на правому фланзі від Каземіро та Діалло завершилась прострілом до центру штрафного на Далота, удар якого в дальній кут не встигли накрити захисники. І начебто настрій у команди Аморіма був спочатку йти та добивати суперників другим голом, але чомусь \"Червоні дияволи\" так на це й не наважились, після чого сталось те, що й завжди трапляється в таких випадках.\nСпроба засушити гру на останніх хвилинах від клубу з Манчестера в підсумку виявилась невдалою, тож коли на 84 хвилині Мазрауї в стилі Ван-Біссаки зразка першого тайму вибивав із лінії власних воріт удар головою від Боуена з подачі кутового з правого флангу на ближню в дальньому куті, а Магасса добивав відскок у сітку, залишалось лише знизувати плечима. Незважаючи на спроби знову повернутись до атаки, команда Аморіма більше в цьому матчі нічого суперникам заподіяти не змогла.\nУ наступному турі Манчестер Юнайтед гостюватиме у Вулвергемптона, а лондонський Вест Гем поїде до Брайтона.\n\r\nМанчестер Юнайтед — Вест Гем 1:1\nГоли: Далот, 58 — Магасса, 84\nМанчестер Юнайтед: Ламменс — Далот (Доргу, 68), Гевен (Йоро, 46), Шоу (Мартінес, 88) — Діалло, Каземіро, Б. Фернандеш, Мазрауї — Мбемо, Кунья (Маунт, 77) — Зіркзе (Угарте, 77).\nВест Гем: Ареола — Ван-Біссака, Мавропанос, Тодібо, Діуф — Магасса, Поттс (Ірвінг, 83) — Боуен, Соучек (Канте, 83), М. Фернандеш — Вілсон (Кілман, 87).\n\nПопередження: Гевен, Ван-Біссака, Шоу — Діуф"
    },
    {
        "title": "Реал із дублем Мбаппе виграв 100 El Viejo Clasico в Атлетіка в Ла Лізі",
        "image": "https://images.football.ua/i/news/630x373/568/568801.jpg",
        "text": "Другою парою команд, які братимуть участь у плей-оф Суперкубка Іспанії на початку наступного року, стали баскський Атлетік та мадридський Реал, які провели на Сан-Мамес завчасно матч у рамках дев’ятнадцятого туру Ла Ліги, доки інші колективи боролись у 1/32 фіналу національного Кубка. При цьому колектив Хабі Алонсо приїхав на Старе Класіко з трьома нічийними результатами поспіль за плечима, а от для підопічних Ернесто Вальверде серія з чотирьох матчів без поразок вважалась значним спортивним досягненням, як для поточного сезону.\nІ якщо \"леви\" й планували на власному полі влаштувати якийсь супротив суперникам, то точно не таким чином треба було грати проти Мбаппе на стартових хвилинах, як вони це робили. Лідер атак Реала уже на сьомій хвилині розібрався з усім захистом під час рейду з лівого флангу до зони перед штрафним, після чого пробив у дальній кут.\nПроте це був ще той період гри, коли можна було виправити будь-яку помилку — банально для цього вистачало часу. І баски спробували це зробити. Але завадив їм Куртуа. Карколомні порятунки від бельгійського воротаря під час ударів Гурусети та Беренгера з меж штрафного запобігли тому, щоб Атлетік відігрався ще до середини першого тайму.\nОднак у подальшому Реал знову повернув м’яч на чужу половину, і перший тайм завершувала бездоганна комбінація з подачею з правого флангу від Александер-Арнольда на дальню стійку для Мбаппе, який не пожалкував скидання головою порожні ворота для Камавінги. Таким чином англієць був залучений до двох гольових комбінацій цього вечора, але його участь у матчі завершилась уже на початку другого тайму через, як здалось на перший погляд, м’язову травму.\nА тим часом для власне Атлетіка ця гра формально завершилась уже на 59 хвилині, коли Мбаппе дали дві-три зайві секунди на роздуми щодо дальнього удару з лівого флангу під ближню стійку, і Кіліан за це суперників не пробачив бездоганним ударом. Тут навіть ворота національної збірної Іспанії ситуації б уже не зарадив. Хоча перед цим був черговий видовищний порятунок від Куртуа, який парирував дальній удар Хаурегісара під поперечиною, тож усе в будь-який момент обернутись на геть іншу історію. А натомість вийшов розгром.\nУ наступній грі баскський Атлетік прийматиме мадридський Атлетіко, тоді як мадридський Реал проведе домашній матч проти Сельти з Віго.\nАтлетік — Реал 0:3\nГоли: Мбаппе, 7, 59, Камавінга, 43\nАтлетік: Сімон — Лекуе (Аресо, 46), Вівіан, Лапорт, Бойро — Рего, де Галаррета (У. Гомес, 46) — Беренгер (Серрано, 69), Хаурегісар (Весга, 69), Н. Вільямс (Бухан, 78) — Гурусета.\nРеал: Куртуа — Александер-Арнольд (Асенсіо, 56), Мілітао (Діас, 78), Рюдігер, Каррерас — Вальверде, Чуамені, Камавінга (Гюлер, 69) — Беллінгем, Мбаппе (Г. Гарсія, 78), Вінісіус (Родріго, 77)."
    },
    {
        "title": "Ольмо вибув до кінця року через травму",
        "image": "https://images.football.ua/i/news/630x373/568/568754.jpg",
        "text": "Каталонська Барселона зіткнулася з кадровою втратою: півзахисник Дані Ольмо не зіграє до кінця року через травму плеча.\nОльмо отримав пошкодження у переможному матчі Ла Ліги проти Атлетіко (3:1), невдало впавши після забитого гола на 65-й хвилині. Іспанець не зміг продовжити гру, замість нього на поле вийшов Ферран Торрес.\nЯк повідомляють AS та інші іспанські медіа, у Ольмо діагностовано вивих плеча. Очікується, що хавбек \"синьо-гранатових\" пропустить не менше чотирьох тижнів. Таким чином, він не зіграє до кінця 2025 року. \nНа Football.ua доступний огляд матчу Барселона — Атлетіко."
    },
    {
        "title": "Флік: Один із найкращих матчів Барселони в цьому сезоні",
        "image": "https://images.football.ua/i/news/630x373/568/568741.jpg",
        "text": "Каталонська Барселона напередодні обіграла мадридський Атлетіко в домашньому поєдинку 19 туру іспанської Ла Ліги.\nБарселона — Атлетіко 3:1 Відео голів та огляд матчу Ла Ліги\nПісля завершення гри головний тренер \"блаугранас\" Ганс-Дітер Флік прокоментував виступ власної команди.\n\"Я думаю, що наша сьогоднішня гра була на іншому рівні. Ми грали проти чудової команди. Я казав це хлопцям перед грою: ми маємо боротись разом, і саме це я бачив сьогодні. Це було фантастично, неймовірно.\nЯк ми вже казали раніше, дуже важливо, щоб приходили нові гравці. Звичайно, деякі гравці не на 100% готові, і нам довелось їх замінити, але дуже важливо, щоб вони були в грі. Особливо з м'ячем, ми змогли нав'язати більше контролю. Ми створили більше простору, і це було дуже позитивно.\nЯ часто кажу, що Рафінья — дуже важливий гравець для нас. Його повернення — це чудово для команди. Ми бачили це сьогодні, але також і в останньому матчі. Я дуже задоволений результатом і трьома очками, і це те, що має значення.\nЗавжди важливо набувати впевненості перемогами проти такої хорошої команди. Це був дуже позитивний досвід, і я дуже радий за команду.\nЦе був один із наших найкращих матчів у цьому сезоні. Я дуже ціную те, що бачив протягом 90 хвилин. Думаю, ми заслужили на три очки.\nЯ вже казав, що перемога сьогодні буде нашим наступним кроком. Ми мусили це зробити. Зараз у нас наступний матч у суботу проти Бетіса, який також є хорошою командою. Тож ми повинні довести свою спроможність. Це те, чого ми хочемо в кожному матчі. Звичайно, ми хочемо вигравати кожну гру. Я знаю, що зазвичай це нелегко, але ми стараємось.\nПоразки від таких команд, як Парі Сен-Жермен, Реал Мадрид чи Челсі, залишились у минулому. Сьогодні ми стали свідками фантастичної гри нашої команди, і це саме те, що ми хочемо бачити на цьому рівні, але ми повинні продовжувати рухатись уперед. Ось чому ми також зосереджені на наступному матчі, і це дуже важливо.\nМені байдуже, що було раніше. Ми граємо одну гру за раз, як і минулого сезону, і, звичайно, коли ми перемагаємо, все йде добре. Це також додає нам впевненості. Я думаю, що перемога краща для всіх, і це зараз видно. Окрім того, в Ла Лізі у нас багато матчів і багато перемог поспіль, тому це має дати нам всю необхідну впевненість.\nЩе зарано говорити про перемогу в Ла Лізі, але зараз ми в хорошій позиції. Як я вже казав після останнього матчу проти Алавеса, ці речі — те, що відбувається цього сезону, як ми справляємось, як грають проти нас команди, а також очки, які ми отримуємо — усе це піде нам на користь. Тож зараз ми на вершині таблиці порівняно з тим, де ми були в останні тижні чи місяці. Я радію цьому.\nАле, звичайно, не можна сказати, що це наш найкращий рівень чи щось подібне. Ні, ні, ми завжди хочемо вдосконалюватись, ми завжди хочемо чомусь учитись із кожного матчу. Це менталітет команди, наше ставлення і те, чого ми хочемо.\nЯ думаю, що у нас були подібні матчі й минулого сезону. Але це частина футболу. Коли граєш проти великих команд, таких як Атлетіко, у яких чудова якість гравців, і їхня атака неймовірна, тому що у них також є багато якісних гравців на лаві запасних. Але те, що я побачив сьогодні, я цим дуже пишаюсь\", — заявив німецький фахівець.\nУ наступному матчі каталонська Барселона гостюватиме в севільського Бетіса."
    },
    {
        "title": "Атлетік Більбао — Реал Мадрид. Анонс і прогноз на матч Ла Ліги 03.12.2025",
        "image": "https://images.football.ua/i/news/630x373/568/568647.jpg",
        "text": "Мадридський Реал прагнутиме здобути перемогу в Ла Лізі вперше за більш ніж місяць, продовжуючи свою внутрішню кампанію виїзним матчем проти Атлетік Більбао у середу ввечері.\nАтлетік Більбао — Реал Мадрид\nСереда, 3 грудня, 20:00, стадіон Естадіо Сан-Мамес, Більбао\r\nПряма трансляція на медіасервісі MEGOGO. \n\nАтлетік має наступне співвідношення результатів: шість перемог, дві нічиї та шість поразок у 14 матчах Ла Ліги цього сезону, з 20 очками вони посідають восьме місце. Баски підійдуть до цього матчу після перемоги 2:0 над Леванте, де голами відзначилися Роберт Наварро та Ніко Вільямс. Команда Ернесто Вальверде цього сезону бореться за стабільність і наразі виглядає недостатньо сильною, щоб претендувати на місце в першій четвірці, оскільки травми зашкодили їм на початку кампанії.\n\"Леви\" набрали 13 очок у семи домашніх матчах ліги цього сезону, і вони прийматимуть Реал Мадрид, який має найкращий виїзний показник у дивізіоні, набравши 15 очок у восьми матчах на виїзді. \"Леви\" обіграли Реал Мадрид з рахунком 2:1 у відповідному матчі сезону-2024/25, але \"вершкові\" виграли 1:0, коли команди востаннє зустрічалися у квітні цього року.\nРеал Мадрид підійде до цього матчу після нічиєї 1:1 проти Жирони. Цей результат продовжив їхню безвиграшну серію у вищому дивізіоні Іспанії до трьох матчів, оскільки вони також поділили очки з Райо Вальєкано та Ельче після своєї останньої перемоги на цьому рівні. \"Бланкос\" не тріумфували в Ла Лізі з моменту перемоги 4:0 над Валенсією 1 листопада, і столичні гранди виграли лише один із останніх п'яти матчів у всіх змаганнях, тому для клубу це складний період.\nКоманда Хабі Алонсо поступилася першим місцем у таблиці Барселоні, тепер посідаючи друге. Кіліан Мбаппе є найкращим бомбардиром Ла Ліги, забивши 14 голів у 14 матчах, і Реал Мадрид знову покладатиметься на свого французького суперзірку. У \"бланкос\" попереду ще п'ять матчів до зимової перерви, включаючи матч групового етапу Ліги чемпіонів вдома проти Манчестер Сіті 10 грудня. \nЗа версією betking на перемогу Атлетік Більбао можна поставити з коефіцієнтом 4.00, тоді як потенційний успіх Реал Мадрида оцінюється показником 1.77. Імовірність нічийного результату представлена ​​коефіцієнтом 4.00.\nАтлетік Більбао: Сімон — Горосабель, Ляпорт, Вівіан, Берчіче — Руїс де Галаррета, Гаурегізар — Беренгер, Санчес, Н. Вільямс — Гомес.\nРеал Мадрид: Куртуа — Александер-Арнольд, Мілітао, Рюдігер, Каррерас — Камавінга, Вальверде, Чуамені — Беллінгем — Мбаппе, Вінісіус.\nНе зіграють: Прадос, Егілус, Саннаді, Наварро, Сансет (Атлетік Більбао) — Карвахаль (Реал Мадрид).\nПід питанням: І. Вільямс (Атлетік Більбао) — Гюйсен, Алаба, Асенсіо (Реал Мадрид).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Барселона — Атлетіко 3:1 Відео голів та огляд матчу 02.12.2025",
        "image": "https://images.football.ua/i/news/630x373/568/568737.jpg",
        "text": "Каталонська Барселона у матчі 19 туру іспанської Ла Ліги на своєму полі здолала мадридський Атлетіко (3:1).\nКоманда Ганса-Дітера Фліка пропустила вже звичний гол від суперників під час швидкого виходу до атаки посеред першого тайму, але швидко зібралась та відповіла.\nМогла Барса й другий гол одразу забити у відповідь, але з пенальті схибив Левандоські, тож Ольмо, який цей одинадцятиметровий і заробив, мав виправляти хибу партнеру вже після перерви.\nУ команди Дієго Сімеоне в підсумку був шанс для того, аби врятуватись наприкінці матчу, проте \"матрацники\" його змарнували, а суперники у відповідь забили ще й третій гол.\n\nБарселона — Атлетіко 3:1\nГоли: Рафінья, 26, Ольмо, 65, Торрес, 90+6 — Баена, 19\nНа 36-й хвилині Роберт Левандовські (Барселона) не забив пенальті (промах).\nБарселона: Ж. Гарсія — Кунде, Кубарсі, Мартін, Бальде — Педрі (Дро, 74), Е. Гарсія, Ольмо (Рашфорд, 67) — Ямал (Крістенсен, 87), Левандовські (Торрес, 67), Рафінья (Касадо, 74).\nАтлетіко: Облак — Моліна, Хіменес, Ленгле, Ганцко — Кардосо (Коке, 14, Грізманн, 75), Барріос — Сімеоне (Серлот, 62), Баена (Альмада, 62), Гонсалес (Галлагер, 46) — Альварес.\nПопередження: Мартін — Баена"
    },
    {
        "title": "Барселона здобула вольову перемогу над Атлетіко",
        "image": "https://images.football.ua/i/news/630x373/568/568733.jpg",
        "text": "Новий календарний рік у футболі розпочнеться, зокрема, і з матчів за Суперкубок Іспанії. Проте для того, щоб не розривати при цьому часопис національної першості, чотири команди, які братимуть участь у фінальній частині цього турніру, зіграють свої матчі дев’ятнадцятого туру на понад місяць раніше за інших. Безумовно, оминути при цьому протистояння каталонської Барселони та мадридського Атлетіко на Камп Ноу було неможливо.\nГра за участі першої та четвертої команд турнірної таблиці не могла не приковувати до себе увагу глядацької авдиторії по всьому світу. Тим паче, якщо брати до уваги протистояння цих колективів зразка минулого сезону, які інакше, окрім як рок-н-рольними назвати було неможливо. До речі, тоді \"матрацники\" одного разу таки виграли в \"блаугранас\", і сталось це майже рік тому, але ще на Монжуїку.\nЦього ж разу на Камп Ноу Дієго Сімеоне прагнув продемонструвати, що він також, як і решта тренерів клубів-суперників Барси, уже прочитав досконально стиль гри команди Ганса-Дітера Фліка та знайшов до нього протиотруту. Атлетіко так і намагався діяти за рахунок швидких передач до лінії атаки за спини захисникам, і вже на 19 хвилині це спрацювало, коли Баена втік під пас Моліни з власної половини й уже в чужому штрафному переграв Жоана Гарсію. Спочатку знайшли офсайд у півзахисника, але потім гол таки зарахували.\nБарселона до цього на м’ячі домінувала, тому відмовлятись від цього точно не планувало. Залишалось щось зробити тільки з передачами на загострення, і за це вже на 26 хвилині взявся відповідати Педрі, коли розігнав Рафінью до правого флангу чужого штрафного, де той красиво обіграв Облака, після чого покотив м’яч у порожні ворота. Швидке відігравання відставання за рахунком із боку каталонців у подальшому перетворилось на зростання тиску на чужій половині.\nІ на цій хвилі успіху господарі могли швидко перевернути цю гру повною мірою. Для цього все зробив Ольмо, коли в боротьбі проти Барріоса на правому фланзі штрафного завалився на газон, заробив тим самим пенальті, м’яч забрав Левандовські, але удар навіть без фірмової зупинки з підстрибуванням від поляка полетів над воротами. І вже за мить форвард мав виправлятись, але програв дуель Облаку, який потягнув близький удар головою.\nТаким чином визначення переможця гри було перенесено на другий тайм, де спочатку важко було віддавати комусь перевагу, але було помітно, що Атлетіко дедалі частіше намагається зачинитись у захисті біля власних воріт, аніж атакувати чужі. Проте Барса не спинялась, і зрештою на 65 хвилині швидка стінка Ольмо з Левандовські в центрі чужого штрафного завершилась ударом під праву стійку від Дані. Шкода, що він при цьому травмував плече, коли впав на газон під час виконання пострілу.\n\"Матрацники\" після цього зрозуміли, що від їхньої гри в захисті навіть для нічийного результату користі було б замало, тож довелось розкриватись та наражати себе на нові випади суперників. Із останнім Барса, до речі, надто й не квапилась, а от біля власних воріт таки проблеми мала. Особливо гостро було в епізоді з Альмадою та його зміщенням уздовж штрафного на 80 хвилині, але з таким поганим ударом на завершення розраховувати на щось було марною справою. А зрештою команда Сімеоне свого так і не досягла, тож її закономірно добили голом у компенсований час від Феррана, який замкнув простріл Бальде з лівого флангу.\nУ наступному матч каталонська Барселона гостюватиме в севільського Бетіса, тоді як мадридський Атлетіко поїде на дербі до баскського Атлетіка.\nБарселона — Атлетіко 3:1\nГоли: Рафінья, 26, Ольмо, 65, Торрес, 90+6 — Баена, 19\nНа 36-й хвилині Роберт Левандовські (Барселона) не забив пенальті (промах).\nБарселона: Ж. Гарсія — Кунде, Кубарсі, Мартін, Бальде — Педрі (Дро, 74), Е. Гарсія, Ольмо (Рашфорд, 67) — Ямал (Крістенсен, 87), Левандовські (Торрес, 67), Рафінья (Касадо, 74).\nАтлетіко: Облак — Моліна, Хіменес, Ленгле, Ганцко — Кардосо (Коке, 14, Грізманн, 75), Барріос — Сімеоне (Серлот, 62), Баена (Альмада, 62), Гонсалес (Галлагер, 46) — Альварес."
    },
    {
        "title": "Марселіно — найкращий тренер листопада в Ла Лізі",
        "image": "https://images.football.ua/i/news/630x373/568/568633.jpg",
        "text": "Головного тренера Вільярреала Марселіно Ґарсію Тораля визнано найкращим тренером місяця в чемпіонаті Іспанії. Про це повідомляє офіційний сайт Ла Ліги.\nВ листопаді «жовта субмарина» здобула чотири перемоги в чотирьох матчах: Райо Вальєкано (4:0), Еспаньйоль (2:0), Майорка (2:1), Реал Сосьєдад (3:2).\nЗараз команда Марселіно посідає третє місце в турнірній таблиці іспанської Ла Ліги, маючи в своєму активі 32 очки. Лідируюча Барселона випереджає Вільярреал лише на два залікових пункта."
    },
    {
        "title": "Левандовські та Голанд очолили європейський рейтинг бомбардирів без урахувань пенальті",
        "image": "https://images.football.ua/i/news/630x373/568/568840.jpg",
        "text": "Форвард Барселони Роберт Левандовські став лідером рейтингу найрезультативніших гравців топ-5 європейських ліг за останнє десятиліття без урахування забитих пенальті, повідомляє StatMuse.\nПоляк має у своєму активі 144 голи з гри. На другому місці – нападник Манчестер Сіті Ерлінг Голанд, який відзначився 137 разів. Третю позицію займає форвард Реала Кіліан Мбаппе, у якого 133 забиті м’ячі. Четвертим іде нападник Баварії Гаррі Кейн зі 122 голами.\nСтатистики підкреслюють, що окрім цих чотирьох футболістів, ніхто за останнє десятиліття не зумів подолати позначку у 99 голів у топ-5 лігах Європи без пенальті.\nРаніше повідомлялося, що Левандовські відмовився від переходу до Фенербахче."
    },
    {
        "title": "Лаціо взяв реванш та вибив Мілан із Кубка Італії",
        "image": "https://images.football.ua/i/news/630x373/568/568882.jpg",
        "text": "Минулими вихідними ми вже мали можливість спостерігати за дуеллю поміж Міланом та римським Лаціо на Сан-Сіро в рамках тринадцятого туру італійської Серії A, тоді як пізнім вечором четверга вже на цьому тижні ці дві команди зустрілись поміж собою знову. Проте змінились декорації — локація проведення зустрічі перемістилась до столичного Стадіо Олімпіко, а загальне забарвлення стилізованих елементів довкола гри привели у відповідність айдентиці іншого змагання — Кубка Італії та 1/8 фіналу його розіграшу, де жереб звів поміж собою команди Мауріціо Саррі та Массіміліано Аллегрі.\nДомашню гру в чемпіонаті \"россонері\" залишили за собою в звичному прагматичному стилі (1:0), тож у \"орлів\" були всі підстави забажати здобути реванш перед очима власних уболівальників. І в цій грі, на відміну від національної першості, точно було б визначено переможця як не за підсумком 90 ігрових хвилин основного часу, так після серії післяматчевих пенальті, уникаючи при цьому овертаймів.\nІ ця гра стала наочним прикладом того, що на будь-яких стадіях, окрім пізніх, ці додаткові пів години б ризикували остаточно знищити антураж від цієї дуелі. Бо решту на себе взяли команди, немов би погодившись затягнути з визначенням сильнішого до останнього. Перший тайм у цьому контексті був справжньою глядацькою катастрофою — гості віддали м’яч та зачинились у захисті, а в господарів був лише один момент на контратаці посеред тайму, проте Башич дальнім ударом низом із лівого флангу схибив повз протилежну стійку.\nУ другому таймі команда Аллегрі все ж таки вирішила більше уваги приділити власній атаці, і таким чином навіть зуміла бути гострішою за суперників. Проте все звелось у підсумку до двох ударів головою від Лофтус-Чіка на завершення подачі з лівого флангу, які в площину воріт не влучали. Ну й постріл Леау десь у ті хвилини також влучністю не відзначався.\nЛаціо ж багато м’яча в ногах після перерви потрібно не було, а вистачило лише вдалої подачі Тавареша з кутового з правого флангу на 80 хвилині на ближню стійку, де неочікувано для всіх опинився з ударом головою на завершення Дзакканьї. Меньян мав мало шансів урятувати власну команду, тож зрештою \"россонері\" поступились без надмірного бажання якось цьому запобігти.\nФінальний свисток головного арбітра Марко Гвіди з Помпеї відправив римський Лаціо на дуель проти Болоньї в чвертьфіналі Кубка Італії, тоді як для Мілана виступи в поточному розіграші турніру добігли до завершення.\n\nЛаціо — Мілан 1:0\nГол: Дзакканьї, 80\n\nЛаціо: Мандас — Марушич, Хіла, Романьйолі, Пеллегріні (Тавареш, 71) — Гендузі, Весіно (Деле-Баширу, 58), Башич — Ісаксен (Педро, 83), Кастельянос (Нослін, 58), Дзакканьї (Канчельєрі, 83)."
    },
    {
        "title": "Лаціо — Мілан. Анонс і прогноз на матч Кубка Італії 04.12.2025",
        "image": "https://images.football.ua/i/news/630x373/568/568719.jpg",
        "text": "У рамках 1/8 фіналу Кубка Італії-2025/26 у Римі місцевий Лаціо прийматиме Мілан.\nЧЕТВЕР, 4 ГРУДНЯ, 22:00. СТАДІО ОЛІМПІКО, РИМ. ГОЛОВНИЙ АРБІТР — МАРКО ГВІДА. ПРЯМА ТРАНСЛЯЦІЯ НА MEGOGO\nПісля невдачі в поєдинку чемпіонату Італії Лаціо має можливість майже одразу ж помститися Мілану. Минулої суботи \"б'янкочелесті\" гостювали в \"россонері\" й зазнали поразки з рахунком 0:1. Післяматчева драма у виконанні невдоволених суддівством римлян цілком може додати напруги сьогоднішньому кубковому протистоянню.\n\nУ 19-ти домашніх матчах усіх турнірів у 2025 році Лаціо зазнав трьох поразок (+ сім перемог і дев'ять нічиїх). Конкретно після повернення Мауріціо Саррі \"б'янкочелесті\" вдома поступилися тільки в столичному дербі, також здобувши чотири \"сухі\" звитяги й раз зігравши внічию. Майже рік тому, 5 грудня, саме в Римі місцевий клуб вибив з 1/8 фіналу Кубка Італії-2024/25 Наполі (3:1), який пізніше виграв Серію А.\nМілан через невдалий виступ у чемпіонаті минулого сезону новий розіграш Кубка країни був вимушений розпочати з 1/32 фіналу. Очікувано, як Барі (2:0), так і Лечче (3:0) у виїзному поєдинку з \"россонері\" успіху не досягнули. Тепер міланський гранд націлений на вихід до наступного раунду, де може зустрітися з Болоньєю, своїм кривдником/чинним володарем трофея, або Пармою.\n\nУ сезоні-2025/2026 підопічні Массіміліано Аллегрі на виїзді ще не програвали (3В, 3Н), чотири рази втримавши свої ворота \"сухими\". Саме їх букмекери вважають фаворитами сьогоднішньої дуелі. Так, на перемогу Мілана в основний час можна поставити з коефіцієнтом 2.30 (прохід — 1.65), тоді як потенційний успіх Лаціо оцінюється показником 3.36 (2.24). Імовірність нічиєї представлена ​​коефіцієнтом 3.28.\nЛаціо: Мандас — Марушич, Хіла, Романьйолі, Тавареш — Гендузі, Весіно, Башич — Ісаксен, Діа, Дзакканьї\nМілан: Меньян — Томорі, Де Вінтер, Павлович — Салемакерс, Річчі, Яшарі, Рабьйо, Еступіньян — Лофтус-Чік — Леан"
    },
    {
        "title": "Довбик відновив бігові вправи після травми",
        "image": "https://images.football.ua/i/news/630x373/568/568745.jpg",
        "text": "Український форвард Роми Артем Довбик продовжує своє відновлення після травми, через яку він вже пропустив кілька матчів \"вовків\". Про це повідомляє TuttoMercatoWeb.\nЗа інформацією джерела, 28-річний українець цього тижня відновив бігові вправи на полі, але поки що працює за індивідуальною програмою.\nНезабаром українець має приєднатися до загальної групи \"вовків\", проте тренерський штаб не поспішатиме з його поверненням на поле, тому він пропустить найближчі матчі Роми.\nЦього сезону Довбик провів 14 матчів, у яких забив два м'ячі та віддав дві гольові передачі.\nСвій найближчий матч Рома проведе проти Кальярі – гра відбудеться 7 грудня. Після 13 турів Рома набрала 27 очок і посідає четверте місце у Серії А."
    },
    {
        "title": "Наполі перемогою на Стадіо Олімпіко збив Рому з вершини таблиці Серії A",
        "image": "https://images.football.ua/i/news/630x373/568/568593.jpg",
        "text": "Італійська Серії A багатьом уболівальникам у поточному сезоні здається надто важкою в плані дозвільного перегляду, проте чемпіонські перегони в цьому чемпіонаті зрештою лише виграють. Станом на момент завершення тринадцятого туру ми маємо надзвичайно щільну групу команд у верхній частині турнірної таблиці, де від першого до сьомого місця дистанція складає всього п’ять очок, а починались вихідні взагалі з того, що Рома очолювала цю саму таблицю.\nПозаду команди Джан П’єро Гасперіні тим часом розташувався, зокрема, і чинний чемпіон країни, Наполі, який цей свій статус активно хоче захистити, проте з Лігою чемпіонів УЄФА в розкладі це буде зробити значно важче, аніж перемогти в перегонах минулого сезону, а відмовлятись від міжнародних змагань, очевидно, ніхто не буде. От і довелось \"Партенопеї\" після гри проти азербайджанського Карабаху, дякувати Богу, що домашньої, а Ромі, відповідно, після прийому данського Мідтьюллана в Лізі Європи, зустрітись на Стадіо Олімпіко.\nНіколи не здогадаєтесь, але й цього разу ми побачили класичний італійський футбол зразка поточного сезону з усіма відповідними наслідками від цієї характеристики. Видовище в першому таймі було, м’яко кажучи, на любителя. Усе занадто повільно попереду в обох команд і лише один реальний гольовий момент за стартові пів години ігрового часу. Гойлунн ще на дев’ятій хвилині невдало спробував перекинути Свілара з відскоку від того, коли воротар за межами штрафного перехоплював закидання на хід Лангу.\nРома при цьому в атаці за перший тайм так узагалі нічого й нам не продемонструвала, тоді як у суперників був ще один момент — гольовий. На 36 хвилині Нерес сам започаткував контратаку передачею на правий фланг для Гойлунна, після чого партнер повернув м’яч бразильцю вже до зони перед штрафним, а за мить Наполі вже вів за рахунком на табло. І це був той сценарій, якого Ромі треба було уникати за будь-який обставин.\nБо те, що було далі, також було цілком очікуваним перебігом подій. Наполі настільки відверто намагався засушити гру в другому таймі, що залишалось лише дивуватись витримці глядачів на трибунах, які все одно намагались тримати \"вовків\" у фокусі, щоб, у разі чого, ті могли одразу ввімкнутись до боротьби за найменшої нагоди. І такі нагоди зрештою виникли наприкінці зустрічі.\nУ команди Гасперіні було два шанси ударами із зони перед чужим штрафним переграти Ваню. Вони в підсумку не використали жодного з них. Спочатку Пеллегріні зацідив м’ячем вище воріт, а потім власне голкіпер витягнув удар на виконання від Бальданці під праву стійку, за рахунок чого, як з’ясувалось хвилин та за вісім, його команда виграла \"сухий\" матч.\nУ наступному турі Рома гостюватиме в сардинського Кальярі, тоді як Наполі прийматиме \"острів’ян\" посеред тижня в Кубку Італії, а вихідними гратиме вдома проти туринського Ювентуса.\n\r\nРома — Наполі 0:1\nГол: Нерес, 36\n\nРома: Свілар — Ермосо, Манчіні, Ндіка — Челік, Коне, Крістанте (Ель-Айнауї, 62), Веслі (Ель-Шаараві, 82) — Суле (Дібала, 61), Пеллегріні (Бейлі, 80) — Фергюсон (Бальданці, 46)."
    },
    {
        "title": "Рома — Наполі. Анонс і прогноз на матч Серії А 30.11.2025",
        "image": "https://images.football.ua/i/news/630x373/568/568530.jpg",
        "text": "У рамках 13-го туру італійської Серії А-2025/26 у Римі місцева Рома прийматиме неаполітанський Наполі.\n[*] — положення в турнірній таблиці\nНЕДІЛЯ, 30 ЛИСТОПАДА, 21:45. СТАДІО ОЛІМПІКО, РИМ. ГОЛОВНИЙ АРБІТР — ДАВІДЕ МАССА. ПРЯМА ТРАНСЛЯЦІЯ НА MEGOGO\nРома вперше із сезону-2013/14 (32 очки проти 27-ми зараз) мала одноосібне лідерство в Серії А за підсумками стартових 12-ти турів. Однак учора Мілан домашньою звитягою над Лаціо (1:0) відкинув \"джаллороссі\" на другу сходинку. Сьогодні, за рахунок перемоги над чемпіоном Італії-2025/26, захист титулу якому дається дуже непросто, вони можуть обійти міланський гранд.\n\nІз найкращою в Серії А обороною (шість пропущених голів) команда Джан П'єро Гасперіні розраховує на успіх у матчі проти суперника, нинішня виїзна форма якого є відверто невдалою (одна перемога й п'ять поразок в останніх шести дуелях). Вперше з відходу Клаудіо Раньєрі минулого літа римляни мають серію з чотирьох звитяг у всіх турнірах, хоча й у далеко не найскладніших на папері поєдинках.\nНаполі до цієї недільної дуелі підходить без одразу кількох важливих виконавців, що явно може завадити колективу Антоніо Конте значним чином зміцнити своє турнірне становище. \"Адзуррі\" сподіватимуться вперше з початку кампанії здобути третю поспіль перемогу в усіх турнірах. Проте, за всіх вищезгаданих обставин неаполітанці навряд чи спроможні на більше, ніж здобуття одного залікового бала.\n\nНезважаючи на ідентичні поразки римлян від обох міланських грандів (0:1) раніше, у сьогоднішній дуелі з іншим, неаполітанським претендентом на Скудетто, букмекери трохи більше вірять саме в них. Так, на перемогу Роми можна поставити з коефіцієнтом 2.71, тоді як потенційний успіх Наполі оцінюється показником 3.30. Імовірність нічийного результату представлена ​​коефіцієнтом 3.02.\nРома: Свілар — Манчіні, Ндіка, Ермосо — Челік, Коне, Крістанте, Веслі — Суле, Пеллегріні — Дібала\nНаполі: Мілінкович-Савич — Беукема, Ррахмані, Буонджорно — Ді Лоренцо, Лоботка, Мактоміней, Олівера — Нерес, Гойлунн, Ланг"
    },
    {
        "title": "Леау приніс Мілану перемогу над Лаціо та поточне перше місце в Серії A",
        "image": "https://images.football.ua/i/news/630x373/568/568526.jpg",
        "text": "Тринадцятий тур італійської Серії A містить у своєму розкладі одразу два протистояння з підвищеним рівнем уваги глядацької авдиторії до них, і якщо лідер чемпіонських перегонів, станом на момент початку вікенду, ще зіграє свій матч пізнім вечором у неділю, то трохи посунути Рому з першої сходинки до цього моменту мав можливість Мілан. Але для цього команді Массіміліано Аллегрі треба було на власному полі здолати римський Лаціо, який провалив старт сезону й наразі намагається наздогнати єврокубковий експрес, який дедалі сильніше віддаляється від решти команд у турнірній таблиці.\nПоміж Аллегрі та Мауріціо Саррі є тривала історія професійних стосунків, тож здивувати один одного їм навряд чи вже колись випаде можливість. Тому й тренер \"россонері\" спокійно відмовився від гри його команди з м’ячем у першому таймі, у рішенні стосовно чого могли виникнути певні сумніви вже на перших хвилинах, коли Меньяну довелось тягнути удар головою від Хіли з близької відстані на завершення подачі з лівого флангу.\nЩе тривалий час після цього Мілану банально не вдавалось відвести м’яч від власних воріт, але й у \"орлів\" за той час гольових нагод назбиралась дуже обмежена кількість. Пригадується постріл Дзакканьї з гострого кута на лівому краю чужих володінь, який також парирував воротар гостей, а от у відповідь свій момент команда Аллегрі знайшла вже ближе до перерви, коли Томорі чи не вперше вдало опинився чужому штрафному під час позиційної атаки, проте пробив над воротами із загалом комфортного скидання від Нкунку на правому куті воротарського.\nОсь цей маневр із ривком захисника Мілана до чужих володінь у підсумку й вирішив долю протистояння на користь господарів поля. Бо на 52 хвилині захист Лаціо знову проґавив швидкий розіграш, який через ноги Модрича, Салемакерса та Фофана доставив м’яч Томорі, а той виконав результативний простріл на Леау.\nЛаціо прагнув швидко відповісти на пропущений м’яч, але повернути контроль над ситуацією одразу не вдалось, тож Мілан ще кілька разів за рахунок гравців із глибини атаки загрожував воротам Проведеля, однак той виглядав надійним. Як і Меньян на протилежному боці поля під час чи не єдиного моменту римлян у другому таймі з ударом у падінні від Кастельяноса, який таки довелось брати на себе французу.\nНезважаючи на низьку ефективність дій у атаці, \"орли\" не зупинялись і отримали бодай привід для сподівань на успіх у компенсований час, коли чергова подача з лівого флангу завершилась ударом Романьйолі з близької відстані в руку Павловича, який при цьому вів боротьбу проти Марушича, через що й виставив заборонену для гри кінцівку в напрямку м’яча. Як не дивно, VAR та головний арбітр усі ці моменти взяли до уваги, тож пенальті гості так і не побачили. Як і потенційної нічиєї.\nУ наступному турі Мілан зіграє в гостях проти Торіно, тоді як посеред тижня проведе матч Кубка Італії вже на полі римського Лаціо, після чого команда Мауріціо Саррі прийматиме Болонью.\n\nМілан — Лаціо 1:0\nГол: Леау, 52\n\nМілан: Меньян — Томорі, Габбія, Павлович — Салемакерс, Фофана (Лофтус-Чік, 65), Модрич, Рабьо, Бартезагі — Нкунку (Річчі, 82), Леау."
    },
    {
        "title": "Мілан — Лаціо. Анонс і прогноз на матч Серії А 29.11.2025",
        "image": "https://images.football.ua/i/news/630x373/568/568461.jpg",
        "text": "У рамках 13-го туру італійської Серії А-2025/26 у Мілані місцевий однойменний клуб прийматиме римський Лаціо.\n[*] — положення в турнірній таблиці\nСУБОТА, 29 ЛИСТОПАДА, 21:45. СТАДІО ДЖУЗЕППЕ МЕАЦЦА, МІЛАН. ГОЛОВНИЙ АРБІТР — ДЖУЗЕППЕ КОЛЛУ. ПРЯМА ТРАНСЛЯЦІЯ НА MEGOGO\nОкрилений успіхом у номінально виїзному Дербі делла Мадонніна Мілан сьогодні ввечері спробує повернутися на першу сходинку турнірної таблиці Серії А за рахунок домашньої звитяги над Лаціо. Проте, навіть із нею залишитися на вершині за підсумками туру \"россонері\" вдасться тільки якщо Рома завтра не впорається вдома з Наполі.\n\nПереможний гол Крістіана Пулішича у ворота Інтера (1:0) минулої неділі продовжив безпрограшну серію колективу Массіміліано Аллегрі в чемпіонаті до 11-ти матчів (7В, 4Н). Сьогодні ж американський лідер атак Мілана (5Г+2А в Серії А-2025/26) не допоможе клубу через травму, хоча в березні \"россонері\" від домашньої поразки Лаціо з рахунком 1:2 не врятувала і його присутність.\nДля римлян та перемога над міланським грандом була першою виїзною з листопада 2019 року в подібних дуелях. Після того успіху \"б'янкочелесті\" зазнали п'яти поспіль поразок, чотири рази не забивши у ворота суперника, перш ніж перервати невдалу серію. Сьогоднішнє протистояння буде 100-м в історії конкретно в Мілані. Місцевий однойменний клуб раніше 57 разів обіграв Лаціо вдома при 26 нічиїх і 16 поразках.\n\nУ 12-му турі команда Мауріціо Саррі очікувано впоралася з Лечче в Римі (2:0). До суботнього ж поєдинку \"б'янкочелесті\" підходять у статусі андердогів, як і до виїзного матчу проти Інтера в 11-му турі. Іншому гранду з Мілана Лаціо поступився (0:2), втретє поспіль не порадувавши голами поза власним полем у Серії А, чого не ставалося з травня 2021 року, тоді як довша серія (4) не мала місця з грудня 2012-го.\nЗа версією букмекерів, фаворитами протистояння є господарі поля, які під керівництвом Массіміліано Аллегрі ще не поступалися сьогоднішньому супернику вдома (2В, 3Н). Так, на перемогу Мілана можна поставити з коефіцієнтом 1.63, тоді як потенційний успіх Лаціо оцінюється показником 5.60. Імовірність нічийного результату представлена ​​коефіцієнтом 4.08.\nМілан: Меньян — Томорі, Габбія, Павлович — Салемакерс, Фофана, Модрич, Рабьйо, Бартезагі — Леан, Нкунку\nЛаціо: Проведель — Марушич, Хіла, Романьйолі, Пеллегріні — Гендузі, Весіно, Башич — Ісаксен, Діа, Дзакканьї"
    },
    {
        "title": "Влахович успішно переніс операцію в Лондоні",
        "image": "https://images.football.ua/i/news/630x373/568/568891.jpg",
        "text": "Нападник туринського Ювентуса Душан Влахович переніс успішне хірургічне втручання через відрив сухожилля лівого привідного м’яза. Про це повідомив офіційний сайт туринського клубу.\nОперацію провела медична команда під керівництвом професора Ернеста Шилдерса у Лондоні за присутності клубного лікаря Марко Фреші. Ювентус зазначив, що процедура минула без ускладнень, а з 5 грудня футболіст розпочне програму реабілітації.\nСтроки відновлення клуб не уточнив. Водночас Sky Sport Italia повідомляє, що на повне одужання Влаховичу може знадобитися приблизно 14 тижнів.\nУ поточному сезоні сербський нападник провів 17 матчів, у яких забив 6 голів та віддав 2 результативні передачі."
    },
    {
        "title": "Дезіре Дуе отримав нагороду Golden Boy—2025",
        "image": "https://images.football.ua/i/news/630x373/568/568658.png",
        "text": "20-річний французький талант ПСЖ Дезіре Дуе офіційно здобув престижну нагороду Golden Boy–2025, яку щороку вручають найкращому молодому футболісту Європи. Церемонія відбулася в Турині, де вінгеру й передали трофей.\nІталійська Tuttosport, що є організатором нагороди, ще на початку листопада повідомляла про тріумф Дуе.\nМинулого сезону футболіст став ключовою частиною успішного ПСЖ, який здобув требл — чемпіонат Франції, Кубок Франції та Лігу чемпіонів. У сезоні-2024/25 Дуе провів 61 матч у всіх турнірах, записавши до свого активу 16 голів та 16 асистів.\nНагадаємо, Золотий м'яч-2025 виграв Усман Дембеле."
    },
    {
        "title": "Фанати Ніцци влаштували напад на гравців команди після шостої поразки поспіль",
        "image": "https://images.football.ua/i/news/630x373/568/568648.jpg",
        "text": "У Франції розгорається скандал навколо Ніцци: група фанатів атакувала гравців після чергової невдалої гри команди. За інформацією Foot Mercato, інцидент стався після поразки від Лор'яна з рахунком 1:3 — шостої поспіль для клубу.\nКоманда перебуває у глибокій кризі: Ніцца опустилася на десяте місце в Лізі 1 та займає останню позицію у групі Ліги Європи, не здобувши жодного очка в п’яти турах.\nПісля повернення з Бретані футболістів попередили, що на тренувальній базі їх очікують розлючені вболівальники. Хоча спочатку йшлося про приблизно 200 осіб, на місці зібралося близько 400 прихильників клубу. Один із фанатів зайшов у командний автобус і зажадав, щоб гравці вийшли до натовпу.\nФанати спершу скандували вимоги про відставку головного тренера Франка Еса, після чого спрямували агресію на футболістів. Особливо дісталося Терему Моффі та Жеремі Бозі — їх штовхали, били по обличчю та плювали.\nУ соцмережах частина ультрас заявила, що ці два гравці \"більше не повинні грати за клуб\".\nКерівництво Ніцци поки не прокоментувало ситуацію.\nНагадаємо, капітан Ніцци Данте встановив рекорд Ліги Європи."
    },
    {
        "title": "Маркіньйос — перший гравець із 500 матчами за ПСЖ",
        "image": "https://images.football.ua/i/news/630x373/568/568382.jpg",
        "text": ""
    },
    {
        "title": "Ліга 1: Ланс на вершині таблиці, Погба повертається у великий футбол",
        "image": "https://images.football.ua/i/news/630x373/568/568036.jpg",
        "text": "У рамках 13-го туру Ліги 1 Ланс здобув мінімальну, але важливу перемогу над Страсбуром на Стад Боллар-Делеліс. Єдиний м’яч на 69-й хвилині забив Ганю, забезпечивши команді три очки.\nЗавдяки цьому успіху Ланс піднявся на чільне місце турнірної таблиці та ділить першу сходинку з Марселем, тоді як Страсбур залишився на 22 очках і може втратити місце в топ-4 після туру.\nМатч відзначався активними атаками з обох боків та кількома вилученнями: Гілавогі і Барко покинули поле достроково.\nЛанс – Страсбур 1:0\nГол: Ганю (69)\n\nЛанс: Ріссе — Сарр, Байду, Ганю — Удоль, Томассон, Сангаре, Агілар — Саїд (Гілавогі, 75), Товен (Сіма, 75) — Едуар (Сотока, 85)\n\nСтрасбур: Пендерс — Чілвелл, Сарр, Гойсберг (Омобаміделе, 46) — Морейра (Нзінгула, 85), Ель-Мурабет (Амугу, 61), Барко, Дуе (Амо-Амеяу, 90+1) — Лемарешаль (Енсісо, 61) — Панічеллі, Емега\n\nПопередження: Томассон (77), Сотока (90+6) — Ель-Мурабет (5), Дуе (68), Емега (90+7)\n\nВилучення: Гілавогі (90+5) — Барко (77)\nВ іншому матчі Ренн здобув переконливу перемогу над Монако з рахунком 4:1. Команда продемонструвала ефективність у нападі та контроль гри протягом усього матчу.\nОсобливу увагу привернуло повернення Поля Погба до активного футболу після дворічної дискваліфікації. Півзахисник отримав свій шанс продемонструвати майстерність.\nМатч також запам’ятався вилученням у складі Монако – Закарія залишив поле на 66-й хвилині.\nРенн – Монако 4:1\nГоли: Аїт-Будляль 20, Камара 48, Емболо 73, Блас 83 (п) – Бірет 90+5\n\nРенн: Самба – Брассье, Жаке, Аїт-Будляль – Аль-Тамарі (Глен Камара, 85), Сіссе (Мерлен, 74), Ронжьє, Махді Камара, Франківський – Емболо, Леполь (Блас, 75)\n\nМонако: Градецький – Салісу, Керер, Тезе – Уаттара, Кулібалі (Погба, 85), Закарія, Діатта (Вандерсон, 70) – Акліуш (Ламан Камара, 70), Фаті (Мінаміно, 61) – Іленіхена (Бірет, 61)\n\nВилучення: Закарія 66"
    },
    {
        "title": "Марсель з 400-м голом Обамеянга знищив Ніццу у битві за Лазуровий берег",
        "image": "https://images.football.ua/i/news/630x373/567/567977.jpg",
        "text": "У матчі-відкритті 13-го туру французької Ліги 1 Марсель не залишив жодних шансів Ніцці, здобувши нищівну перемогу 5:1 у битві за Лазуровий берег.\nКоманда Роберто Де Дзербі відкрила рахунок уже на 11-й хвилині зусиллями П'єра-Емеріка Обамеянга, для якого цей гол став 400-м у кар'єрі, а до перерви перевагу подвоїв Мейсон Грінвуд. Після відпочинку англієць оформив дубль, а слідом Веа та Пайшан довели рахунок до розгромного. Ніцца відповіла лише голом Шо на 63-й хвилині.\n\nЗавдяки цій перемозі Марсель щонайменше тимчасово піднявся на вершину турнірної таблиці, випередивши Парі Сен-Жермен на одне очко, проте у чинних чемпіонів ще є матч із запасом — цього тижня вони зіграють з Гавром (22.11).\nНіцца – Марсель 1:5\nГоли: Шо, 63 – Обамеянг, 11; Грінвуд, 37, 53; Веа, 58; Пайшан, 74\nНіцца: Діуф – Менді, Ба, Пепра (Абді, 68) – Клосс, Абдул Самед (Сансон, 68), Ванхутте, Бар – Діоп (Янссон, 77), Шо, Моффі (Бога, 68).\nМарсель: Де Ланге – Веа, Павар, Балерді (Іган-Райлі, 77), Емерсон – Кондогбія (Надір, 70), Вермерен – Грінвуд, Ейнджел Гомес (O’Райлі, 70), Пайшан (Мопе, 89) – Обамеянг (Важ, 77)."
    },
    {
        "title": "ПСЖ — Марсель: стала відома дата проведення матчу за Суперкубок Франції",
        "image": "https://images.football.ua/i/news/630x373/567/567892.jpg",
        "text": "Матч Суперкубку Франції між ПСЖ та Марселем пройде 8 січня 2026 року в Кувейті. Про це повідомляє прес-служба чемпіонату Франції.\nСтартовий свисток прозвучить о 21:00 за місцевим часом – 20:00 за Києвом.\nМинулого сезону ПСЖ під керівництвом Луїса Енріке виграв чемпіонат та Кубок Франції, а Марсель завоював срібні медалі Ліги 1.\nДля \"провансальців\" це перша путівка до Суперкубку Франції за останні п'ять років — востаннє Марсель ставав володарем трофею у 2011 році.\nУ матчі за Суперкубок Франції-2025, який пройшов у катарській Досі, ПСЖ мінімально обіграв Монако (1:0). Для парижан це був рекордний 13 трофей."
    },
    {
        "title": "Хакімі визнаний найкращим гравцем Африки у 2025 році",
        "image": "https://images.football.ua/i/news/630x373/567/567829.jpg",
        "text": "Крайній захисник Ашраф Хакімі отримав нагороду найкращого африканського гравця 2025 року, повідомляє пресслужба Африканської конфедерації футболу (CAF).\nМарокканський захисник став першим представником своєї країни, який отримав цю відзнаку після Мустафи Хаджі у 1998 році.\nМинулого сезону Хакімі зіграв одну з вирішальних ролей у тріумфі ПСЖ, допоміг команді здобути Лігу 1, Кубок Франції, Суперкубок Франції та перший в історії клубу титул Ліги чемпіонів.\nНа рахунку 27-річного марокканця було 11 голів та 16 результативних передач у 55 матчах. \n\nХакімі випередив у голосуванні Мохамеда Салаха з Ліверпуля та форварда Галатасарая Віктора Осімгена. Нагороду йому вручили на урочистій церемонії в Рабаті, столиці Марокко. Наразі гравець перебуває на лікуванні травми, але сподівається встигнути відновитися до Кубка африканських націй, який відбудеться у його країні.\nCAF визначила переможця та фіналістів на основі голосів національних тренерів, колишніх футболістів та журналістів, що спеціалізуються на африканському футболі."
    },
    {
        "title": "Бога та Моффі хочуть покинути Ніццу після нападу фанатів",
        "image": "https://images.football.ua/i/news/630x373/568/568760.jpg",
        "text": "Нападники Ніцци Жеремі Бога та Терем Моффі хочуть залишити склад французького клубу, після того, як вони зазнали агресивних дій з боку вболівальників. Про це повідомляє RMC Sport.\nНагадаємо, сканадальний інцидент стався після поразки від Лор'яна (1:3) на клубній базі Ніцци. Близько 400 вболівальників спершу скандували заклики до відставки головного тренера Франка Еза, після чого їхня агресія була спрямована на гравців.\nДесятки фанатів фізично та словесно атакували Бога та Моффі, неодноразово вигукуючи расистські образи.\nЗа інформацією джерела, після цього інциденту Жеремі та Терем не хочуть виступати за Ніццу, турбуючись про свої життя.\nБога виступає за \"гімнастів\" з літа 2022 року, тоді як Моффі приєднався до лубу влітку 2023 року. У нинішньому сезоні Бога провів 20 матчів, у яких забив два м'ячі та віддав два асисти. На рахунку Моффі 15 зустрічей та три голи.\nПісля 13 турів Ніцца набрала 17 очок і посідає десяте місце у турнірній таблиці Ліги 1."
    },
    {
        "title": "Кубок Німеччини: Боруссія Дортмунд вилетіла від Баєра Леверкузен, РБ Лейпциг пройшов далі ",
        "image": "https://images.football.ua/i/news/630x373/568/568732.jpg",
        "text": "У рамках головної вивіски 1/8 фіналу Кубка Німеччини між собою зустрілися два гранди німецького футболу: дортмундська Боруссія приймала на своєму полі леверкузенський Баєр.\nПереможця цього протистояння визначив єдиний гол Мази, який і вивів \"фармацевтів\" до наступного раунду турніру.\nУ паралельній зустрічі РБ Лейпциг впорався з головним аутсайдером другого дивізіону — \"бики\" здобули перемогу над Магдебургом з рахунком 3:1, а головним героєм зустрічі став Баумгартнер, який оформив дубль.\n*РБ Лейпциг — Магдебург 3:1\nГоли: Нуса, 19, Баумгартнер, 29, 54 — Гнака, 11 (пен.)"
    },
    {
        "title": "Вагнер залишив посаду тренера Аугсбурга",
        "image": "https://images.football.ua/i/news/630x373/568/568681.jpg",
        "text": "Футбольний клуб Аугсбург офіційно повідомив про звільнення 38-річного фахівця Сандро Вагнера з посади головного тренера. Про це інформує пресслужба німецького клубу.\nСпівпрацю між сторонами було припинено за обопільною згодою. Вагнер очолював команду з літа 2025 року.\nПісля 12 проведених турів чемпіонату Німеччини Аугсбург набрав лише десять балів і розташовується на 14-й позиції в турнірній таблиці.\nНаступний поєдинок у рамках німецької Бундесліги команда проведе на домашньому стадіоні проти леверкузенського Баєра в суботу, 6 грудня."
    },
    {
        "title": "РБ Лейпциг втратив очки з Боруссією Менхенгладбах",
        "image": "https://images.football.ua/i/news/630x373/568/568470.jpg",
        "text": "У стартовому матчі 12-го туру німецької Бундесліги менхенгладбахська Боруссія, яка нечасто дивує приємними результатами у цій кампанії, зустрілася на власному полі з найближчим переслідувачем мюнхенської Баварії — РБ Лейпцигом.\nНезважаючи на більшу активність \"биків\" в атакувальній фазі, легітимних голів у цьому протистоянні ми так і не побачили. Лише на 47-й хвилині Франк Окора вивів \"жеребців\" уперед, проте цей гол VAR скасував через офсайд — так само на 75-й хвилині система відеопереглядів врятувала \"биків\" від призначеного пенальті.\nУ підсумку фінальний свисток зафіксував нульову нічию."
    },
    {
        "title": "Боруссія Менхенгладбах продовжила контракт з Полянські до 2028 року",
        "image": "https://images.football.ua/i/news/630x373/567/567731.png",
        "text": "Боруссія Менхенгладбах офіційно оголосила про продовження контракту з головним тренером Ойгеном Полянські до 2028 року.\n39-річний фахівець очолив першу команду з четвертого туру поточного сезону на тимчасовій основі, а тепер німецький клуб та тренер домовилися про довгострокове продовження співпраці. \nПоланскі подякував керівництву за довіру та підкреслив, що робота в рідному клубі для нього має особливе значення.\n\"Я ніколи не приховував, наскільки важливою для мене є ця місія у моєму рідному клубі. Бути головним тренером Боруссії — це велика радість і гордість. Довіра керівників — чудовий стимул і підтвердження роботи всього нашого штабу\", — зазначив наставник.\nОйген Полянські є вихованцем Боруссії Менхенгладбах: він пройшов академію клубу, згодом став гравцем Бундесліги, а з 2018 року працює тренером у структурі команди."
    },
    {
        "title": "Іто та Девіс повернулися до загальної групи Баварії, Мусіала продовжує відновлення",
        "image": "https://images.football.ua/i/news/630x373/567/567713.jpg",
        "text": "Захисники мюнхенської Баварії Хірокі Іто та Альфонсо Девіс відновилися після травм, повідомляє прес-служба клубу.\nОбидва футболісти повернулися до тренувань у загальній групі команди Венсана Компані під час міжнародної перерви та будуть готові до наступного матчу.\nУ той же час півзахисник Джамал Мусіала продовжує відновлення після перелому малогомілкової кістки за індивідуальною програмою.\nУ нинішньому сезоні Іто та Девіс на полі не з'являлися, тоді як на рахунку Мусіали чотири матчі та три забиті м'ячі.\nПісля десяти турів Баварія лідирує у Бундеслізі, випереджаючи Лейпциг на шість очок. Свій наступний матч мюнхенці проведуть проти Фрайбурга — гра відбудеться 22 листопада о 16:30."
    },
    {
        "title": "Буркардт — найкращий гравець жовтня в Бундеслізі",
        "image": "https://images.football.ua/i/news/630x373/567/567015.jpg",
        "text": ""
    },
    {
        "title": "Баварія не залишила шансів Баєру та продовжила свою шалену переможну серію",
        "image": "https://images.football.ua/i/news/630x373/566/566557.jpg",
        "text": "У німецькій Бундеслізі команди не встигли дістатись і до дев’ятого туру, а вже всі говорять про те, що конкуренцію в боротьбі за чемпіонський титул мюнхенській Баварії скласти ніхто не зможе. Просто настільки потужно почала сезон на внутрішній арені команда Венсана Компані, що після вісьмох матчів із 30 голами у ворота її суперників усім довкола стає не по собі ще до початку очних протистоянь.\nЧи тремтіли колінки у футболістів леверкузенського Баєра перед візитом на Альянц Арену, де вже зазнавали поразок РБ Лейпциг та дортмундська Боруссія? Можливо. Але й сама команда Каспера Юльманна була нівроку — п’яте місце в турнірній таблиці. Не результати зразка чемпіонського сезону імені Хабі Алонсо, але все ж таки \"фармацевти\" перебували в зоні переслідувачів мюнхенців.\nСкладається таке враження в цьому сезоні німецького футболу, що незабаром на Альянц Арену до квитків треба буде додавати якусь перепустку до кінотеатру, аби тільки місцева публіка не втрачала азарт на тлі гри власної команди, які не надто й потрібен основний перелік виконавців, щоб розбирати суперників. Так, Компані пограв із ротацією перед Лігою чемпіонів, його дії наслідував і Юльманн певною мірою, але на виході маємо те, що маємо.\nА маємо розгром ще в першому таймі. Хоча Баєр намагався окопатись біля власного штрафного й на початку така тактика працювала доволі непогано й давала трохи надійності. Баварії запропонували виконувати передачі з флангів та глибини поля, сподіваючись, що це хоч трохи зупинить рух навіть не основної атакувальної групи господарів поля.\nМарна справа. На 25 хвилині Ноєр із власного штрафного кинув ліворуч на Бішофа, а той запустив передачу в дотик на хід Гнабрі, якого в себе за спиною просто не помітив одразу Кванса, а коли помітив, то було пізно щось робити — Серж опинився перед воротарем і пробив тому поміж ніг. А вже за сім хвилин потому Лаймер виконав подачу на голову Джексону з правого флангу, і таким чином ми дізнались, що й із другого поверху Баварія може забивати надто спокійно.\nА щоб Баєру геть мріяти не було приводів про якийсь порятунок у другому таймі, то в останній атаці до перерви Горецка пасом із глибини на Джексона до центру штрафного дав тому ідею в дотик відкинути ліворуч на Геррейру, який прострілював на ближній, де Баде вирішив поставити крапку в провалі власної команди до перерви.\nЗвичайно, ніхто на трибунах стадіону в Мюнхені після цього не підвівся й не пішов додому, бо тут банально так не прийнято робити, але всім усе було зрозуміло. У другому таймі Баварія могла нарощувати власну перевагу за рахунком, але створювала моменти з незначною інтенсивністю, тож \"фармацевти\" встигали переводити подих. Обидва тренери при цьому заграли кілька гравців основних складів зі свого боку, але Компані лише змарнував таким чином можливість продовжити гольову серію для Кейна й не більше того.\nУ наступному турі мюнхенська Баварія гостюватиме в берлінського Уніона, тоді як посеред тижня поїде до французького Парі Сен-Жермен на матч Ліги чемпіонів УЄФА, а леверкузенський Баєр навідається до лісабонської Бенфіки, тоді як вихідними прийматиме Гайденгайм.\nБаварія — Баєр 3:0\nГоли: Гнабрі, 25, Джексон, 32, Баде, 44 (авт.)\nБаварія: Ноєр — Лаймер (Бої, 75), Та, Кім, Геррейру — Кімміх, Горецка — Карл (Олісе, 59), Гнабрі (Діас, 59), Бішоф — Джексон (Кейн, 59)."
    },
    {
        "title": "Баварія готова продати Бої в АПЛ",
        "image": "https://images.football.ua/i/news/630x373/568/568762.jpg",
        "text": "Баварія може розлучитися з французьким захисником Сашою Бої вже в зимове трансферне вікно. Про це інформує видання Bild.\nМюнхенці готові відпустити 25-річного француза, якщо отримають пропозицію у розмірі не менше 15 мільйонів євро. Захисник привернув увагу Крістал Пелес, проте англійський клуб хоче взяти гравця в оренду, а не купувати відразу.\nСаша Бої став гравцем Баварії у 2024 році. У поточному сезоні він зіграв у 14 матчах у всіх турнірах і записав на свій рахунок одну результативну передачу. Його чинний трудовий договір розрахований до кінця сезону-2027/28. \nРаніше повідомлялося, що Бенфіка зацікавлена у трансфері захисника Баварії."
    }
]