[
    {
        "title": "Лідс Юнайтед — Арсенал. Анонс і прогноз на матч АПЛ 31.01.2026",
        "image": "https://images.football.ua/i/news/630x373/572/572437.jpg",
        "text": "24-й тур англійської Прем’єр-ліги подарує протистояння з різними цілями, але однаково високою напругою: Лідс Юнайтед на рідному Елланд Роуд прийматиме лідера чемпіонату Арсенал. Для господарів кожне очко — крок до збереження прописки, для гостей — спроба зупинити певний спад у результатах і втримати перше місце.\nСУБОТА, 31 СІЧНЯ, 17:00 ▪️ ЕЛЛАНД РОУД, ЛІДС ▪️ ГОЛОВНИЙ АРБІТР — СТЮАРТ АТТВЕЛЛ ▪️ ПРЯМА ТРАНСЛЯЦІЯ — SETANTA SPORTS\nКоманда Даніеля Фарке підходить до матчу з обережним оптимізмом. Лідс програв лише раз за останні 11 матчів у всіх турнірах, а домашня форма залишається ключовим аргументом у боротьбі за виживання. \"Павичі\" поступилися лише двічі в АПЛ на Елланд Роуд у цьому сезоні та стабільно забивають перед власними вболівальниками.\n\nНещодавня нічия з Евертоном залишила подвійні відчуття: Лідс контролював гру, але втратив перемогу наприкінці зустрічі. Водночас переможний результат проти Челсі, а також очки, відібрані у Ліверпуля й Манчестер Юнайтед удома, доводять — цей Лідс уміє терпіти, ламати ритм фаворитів і карати за помилки.\nАрсенал приїжджає до Йоркширу в не найкращому настрої, якщо говорити про останні виступи команди в чемпіонаті Англії. Три матчі без перемог і болюча поразка від Манчестер Юнайтед скоротили відрив на вершині таблиці до чотирьох очок. Проблеми з креативом у позиційних атаках у поєдинках АПЛ знову дали про себе знати, а захист уже не виглядає настільки непрохідним, як раніше.\n\nВтім, перемога над Кайратом у Лізі чемпіонів із максимальним результатом у ліговому етапі Ліги чемпіонів додала впевненості. Мікель Артета очікує повернення ключових гравців основи, а Кай Гаверц своїм яскравим виходом в найпрестижнішому єврокубку заслужив на шанс з перших хвилин. Виїзна статистика \"канонірів\" усе ще одна з найкращих у лізі — і це важливий фактор перед складним візитом.\nМатч обіцяє бути жорстким і тактичним. Лідс спробує зіграти компактно, нав’язати боротьбу й використати силу домашніх трибун, тоді як Арсеналу потрібно швидко повернути контроль і довести статус претендента на титул. Елланд Роуд уже не раз цього сезону ламав плани грандів — тож на гостей чекає серйозне випробування. За версією букмекерів, сьогодні більше шансів на успіх мають підопічні Мікеля Артети. Так, на перемогу Арсеналу в основний час пропонується коефіцієнт 1.52, тоді як потенційний успіх Лідс Юнайтед оцінюється показником 6.33. Ймовірність нічийного результату представлена ​​коефіцієнтом 4.25. \nЛІДС ЮНАЙТЕД : Дарлоу — Родон, Стрейк, Борноу — Богл, Груєв, Штах, Ампаду, Джастін — Ааронсон, Калверт-Льюїн\nАРСЕНАЛ : Рая — Тімбер, Саліба, Габріел, Інкап’є — Едегор, Субіменді, Райс — Сака, Гаверц, Троссар"
    },
    {
        "title": "Челсі — Вест Гем. Анонс і прогноз на матч АПЛ 31.01.2026",
        "image": "https://images.football.ua/i/news/630x373/572/572439.jpg",
        "text": "Лондонське дербі на Стемфорд Брідж обіцяє стати однією з центральних подій туру. Челсі після гучного єврокубкового успіху прийматиме Вест Гем, який поступово оживає у боротьбі за виживання. Матч двох команд із різними цілями, але спільною мотивацією — взяти максимум очок.\nСУБОТА, 31 СІЧНЯ, 19:30 ▪️ СТЕМФОРД БРІДЖ, ЛОНДОН ▪️ ГОЛОВНИЙ АРБІТР — ЕНТОНІ ТЕЙЛОР ▪️ ПРЯМА ТРАНСЛЯЦІЯ НА SETANTA SPORTS\nФорма \"синіх\" під керівництвом нового головного тренера Ліама Росеньйора вражає — п’ять перемог у шести матчах у всіх турнірах, включаючи впевнені успіхи в чемпіонаті. Після перемоги над Крістал Пелес (3:1) команда піднялася на п’яту сходинку і відстає всього на одне очко від четвертої позиції. А в середу Челсі показав справжній характер, здолавши на виїзді Наполі (3:2) і вийшовши напряму до 1/8 фіналу Ліги чемпіонів. Ключовим гравцем атаки став Жуан Педро, який забив чотири голи в останніх чотирьох матчах.\n\nЧелсі демонструє не лише результативність (11 голів за 5 турів), але й оборонну стійкість, пропустивши в лізі лише 25 м'ячів. Ця рівновага дозволяє атакувальним гравцям діяти сміливо. Історично проти Вест Гема \"сині\" домінують: чотири останні перемоги в чемпіонаті з загальним рахунком 15:2. На своєму полі вони не програвали \"молотобійцям\" в останніх 19 матчах Прем’єр-ліги, здобувши 14 перемог.\nПісля жахливої серії з 10 матчів без перемог Вест Гем нарешті знайшов свій ритм. Під керівництвом Нуну Ешпіріту Санту клуб здобув три перемоги поспіль: спочатку у Кубку Англії над КПР (2:1), а потім — сенсаційно над Тоттенгемом на виїзді (2:1) та вдома над Сандерлендом (3:1). Ці результати дали надію, однак команда все ще залишається в зоні вильоту, на 18-му місці, відстаючи від безпечної зони на 5 очок.\n\nГоловною проблемою \"молотобійців\" залишається вразлива оборона. У чемпіонаті вони вже пропустили 45 м'ячів, що майже вдвічі більше, ніж у суперника. Навіть у переможних матчах команда часто втрачає контроль при швидких переходах суперника. Для Вест Гема цей матч — шанс вперше з 2021 року виграти два лондонські дербі поспіль і продовжити життєво важливу переможну серію, однак історична статистика на виїзді проти Челсі дуже сувора.\nЗа версією букмекерів, сьогодні більше шансів на успіх мають підопічні Ліама Росеньйора. Так, на перемогу Челсі в основний час пропонується коефіцієнт 1.47, тоді як потенційний успіх Вест Гема оцінюється показником 6.33. Ймовірність нічийного результату представлена ​​коефіцієнтом 4.50. \nЧЕЛСІ : Санчес — Гюсто, Чалоба, Фофана, Кукурелья — Джеймс, Кайседо — Педру Нету, Енцо, Гарначо — Жуаг Педро\nВЕСТ ГЕМ : Ареола — Ван-Біссака, Тодібо, Мавропанос, Діуф — Боуен, Фернандеш, Соучек, Саммервілл — Пабло — Кастельянос"
    },
    {
        "title": "16-річний вундеркінд Арсенала підписав попередній контракт з клубом",
        "image": "https://images.football.ua/i/news/630x373/572/572500.jpg",
        "text": "Лондонський Арсенал офіційно закріпив за собою одного з найперспективніших молодих гравців Англії. 16-річний Макс Доуман погодив умови попереднього контракту, який автоматично стане професійним, коли йому виповниться 17 років (31 грудня).\nДаумен вже встиг переписати історію клубу та європейського футболу. Він дебютував за команду U18 у віці всього 13 років, а в 14 став наймолодшим автором гола в історії Юнацької ліги УЄФА. Також, півзахисник Арсеналу у листопаді 2025 року став наймолодшим футболістом в історії Ліги чемпіонів, вийшовши на поле у віці 15 років та 308 днів у матчі проти Славії.\nЙого стрімкий прогрес не залишився непоміченим Мікелем Артетою: юнак вже залучався до тренувань з основою та брав участь у передсезонному турне. У поточному сезоні на рахунку Даумена 27 голів у 34 матчах за молодіжні склади Арсеналу (U18 та U21), до яких він додав 10 асистів.\nКоментуючи своє рішення залишитися на Емірейтс, Доуман зізнався, що ключову роль зіграв чіткий шлях розвитку молоді в клубі. Він назвав трьох гравців, які стали для нього рольовими моделями:\nЯ в клубі все своє життя, тому це дуже багато значить для мене. Тут є чіткий шлях: гравці, які пройшли через нашу академію, такі як Букайо Сака, Майлз Льюїс-Скеллі та Ітан Нванері, справді надихають мене. Це дивовижно — мати поруч приклад людей, які пережили те саме, що й я\" — наголосив вундеркінд.\nГоловний тренер Мікель Артета також високо оцінив потенціал гравця: У нас росте величезний талант. Це сміливість і характер, яких неможливо навчити — вони або є, або ні\", — заявив тренер.\nНагадаємо, діамант канонірів відновлюється через травму щиколотки."
    },
    {
        "title": "Астон Вілла оголосила про повернення Дугласа Луїса",
        "image": "https://images.football.ua/i/news/630x373/572/572384.jpg",
        "text": "Астон Вілла офіційно оголосила про перехід бразильського півзахисника Дугласа Луїса на правах оренди. Про це повідомляє пресслужба клубу.\n27-річний футболіст приєднався до бірмінгемців з Ювентуса і проведе у складі Астон Вілли решту сезону-2025/26. Влітку 2024 року Луїз залишив англійський клуб та перейшов до італійського гранда, однак тепер повертається на Вілла Парк.\n\nДуглас Луїс виступав за Астон Віллу з 2019 року та за п’ять сезонів провів понад 200 матчів у складі команди. Разом з клубом він кваліфікувався до Ліги конференцій УЄФА та Ліги чемпіонів УЄФА у двох сезонах поспіль.\nНоттінгем Форест, за який Дуглас Луїс виступав на правах оренди у першій половині сезону, достроково повернув гравця туринському клубу, після чого той одразу приєднався до команди Унаї Емері.\nУ поточному сезоні бразилецт зіграв 14 матчів у всіх турнірах, віддав одну результативну передачу та сумарно провів на полі 710 хвилин."
    },
    {
        "title": "Стерлінг офіційно залишив Челсі",
        "image": "https://images.football.ua/i/news/630x373/572/572369.jpg",
        "text": "Історія Рахіма Стерлінга в Челсі добігла кінця. Сьогодні прес-служба синіх офіційно повідомила про припинення співпраці з 31-річним футболістом за взаємною згодою сторін.\nСтерлінг провів у структурі клубу три з половиною сезони, хоча останній рік фактично не мав ігрової практики у складі лондонців. У своїй офіційній заяві Челсі подякував гравцеві за його внесок та побажав успіхів у подальшій кар'єрі.\n\"Ми дякуємо Рахіму за внесок, який він зробив, будучи гравцем Челсі, і бажаємо йому всього найкращого на наступному етапі його кар'єри\", — йдеться у повідомленні клубу.\nНагадаємо, що Рахім Стерлінг став першим гучним підписанням епохи Тодда Боелі. Він перейшов до Челсі з Манчестер Сіті влітку 2022 року. Тоді трансфер зіркового англійця обійшовся лондонцям у близько 56 млн євро. Попри великі очікування, кар'єра вінгера на Стемфорд Брідж була неоднозначною. Загалом у футболці синіх Стерлінг провів 81 матч у всіх турнірах, у яких відзначився 19 голами та 15 асистами."
    },
    {
        "title": "Вест Гем підтвердив майбутній відхід Пакета до Фламенгу",
        "image": "https://images.football.ua/i/news/630x373/572/572363.jpg",
        "text": "Вест Гем Юнайтед офіційно підтвердив, що атакуючий півзахисник Лукас Пакета отримав дозвіл пройти медичний огляд і обговорити особисті умови контракту з бразильським клубом Фламенгу.\nКлуби вже погодили суму трансферу, який має стати повноцінним переходом.\nЯк зазначається у заяві лондонців, Пакета чітко дав зрозуміти своє бажання повернутися до Бразилії з особистих та сімейних причин.\n28-річний футболіст прагне почати новий етап кар’єри після того, як у липні 2025 року був повністю виправданий у справі щодо порушення правил Футбольної асоціації Англії. Розгляд цієї справи тривав майже два роки та, за словами клубу, став серйозним психологічним випробуванням для гравця.\nПопри всі спроби Вест Гем Юнайтед переконати Пакету залишитися, півзахисник залишався непохитним у своєму рішенні покинути команду. У підсумку головний тренер і керівництво клубу неохоче погодилися задовольнити запит футболіста на трансфер.\nРаніше стави відомі умови трансферу Лукаса Пакета з Вест Гема до Фламенгу."
    },
    {
        "title": "Бруну Фернандеш незадоволений Манчестер Юнайтед",
        "image": "https://images.football.ua/i/news/630x373/572/572339.jpg",
        "text": "Чутки про можливий відхід Бруну Фернандеша з Манчестер Юнайтед продовжують набирати оберти. За даними The Touchline, 31-річний футболіст \"вкрай незадоволений\" тим, як здійснюється управління клубом.\nПортугальський півзахисник зачекає на призначення нового постійного тренера, перш ніж приймати рішення щодо свого майбутнього. Ймовірно, гравець буде готовий змінити оточення, якщо вибір керівництва \"червоних дияволів\" його не задовольнить.\nНагадаємо, що нинішній керманич Майкл Каррік працює у статусі тимчасового виконувача обов'язків головного тренера, а його контракт розрахований до літа. На початку січня у відставку був відправлений Рубен Аморім. Інтерес до Фернандеша вже давно проявляють представники чемпіонату Саудівської Аравії. \nРаніше повідомлялося, що Манчестер Юнайтед втратив захисника на декілька місяців."
    },
    {
        "title": "Ліверпуль — Ньюкасл Юнайтед. Анонс і прогноз на матч АПЛ 31.01.2026",
        "image": "https://images.football.ua/i/news/630x373/572/572442.jpg",
        "text": "У суботу ввечері на Енфілді відбудеться важливе північне дербі, де Ліверпуль і Ньюкасл Юнайтед зійдуться в поєдинку, життєво необхідному для їхніх амбіцій щодо потрапляння до четвірки ліги. Обидва клуби намагаються повернутися на переможну хвилю в чемпіонаті, і ця гра обіцяє бути напруженою та емоційною. Команди приходять на матч після контрастних результатів у єврокубках, але зі спільним бажанням виправити турнірне становище в АПЛ.\nСУБОТА, 31 СІЧНЯ, 22:00 ▪️ ЕНФІЛД, ЛІВЕРПУЛЬ ▪️ ГОЛОВНИЙ АРБІТР — САЙМОН ГУПЕР ▪️ ПРЯМА ТРАНСЛЯЦІЯ — SETANTA SPORTS\nДля Ліверпуля початок 2026 року у Прем’єр-лізі виявився дуже непростим. Команда Арне Слота ще не перемагала в чемпіонаті після Нового року, а драматична поразка від Борнмута з голом у компенсований час стала болісним ударом і перервала 13-матчеву безпрограшну серію. \"Червоні\" опустилися на шосту сходинку й дедалі частіше платять за власні помилки в обороні наприкінці матчів.\n\nВодночас домашній Енфілд традиційно залишається місцем потужності. Розгром Карабаха 6:0 у Лізі чемпіонів не лише гарантував вихід до плей-оф без додаткового раунду, а й продовжив безпрограшну серію на своєму полі до семи матчів у всіх турнірах. Навіть кадрові проблеми в захисті не знімають із Ліверпуля статус фаворита — команда стабільно створює моменти та нав’язує високий темп гри.\nНьюкасл підходить до матчу з меншою стабільністю в національному чемпіонаті. Поразка від Астон Вілли без Бруно Гімараеса знову оголила залежність команди від ключових гравців, а два тури без забитих м’ячів відкинули \"сорок\" на дев’яте місце турнірної таблиці. Виїзна форма залишається слабким місцем — лише три перемоги на чужих полях за увесь сезон.\n\nВтім, у Європі команда Едді Гау зуміла показати характер, зігравши внічию з чинним володарем трофею  Ліги чемпіонів ПСЖ у Парижі. Повернення Бруно додає оптимізму, але кадрові втрати й думки про майбутній півфінал-відповідь Кубка ліги з Манчестер Сіті можуть вплинути на концентрацію. Історія ж протистоянь на Енфілді — 29 домашніх матчів Ліверпуля без поразок від Ньюкасла — не на користь гостей. Утім, не забуваємо, що саме \"сороки\" рік тому позбавили \"червоних\" можливості виграти трофей за підсумками фіналу Кубка англійської ліги, та у першому колі перемога мерсісайдцям далася справжнім дивом.\nЗа версією букмекерів, сьогодні більше шансів на успіх мають підопічні Арне Слота. Так, на перемогу Ліверпуля в основний час пропонується коефіцієнт 1.78, тоді як потенційний успіх Ньюкасл Юнайтед оцінюється показником 4.00. Ймовірність нічийного результату представлена ​​коефіцієнтом 4.00. \nЛІВЕРПУЛЬ : Аліссон — Собослаї, Ендо, ван Дейк, Керкез — Гравенберх, Мак Аллістер — Салах, Вірц, Гакпо — Екітіке\nНЬЮКАСЛ : Поуп — Тіав, Ботман, Берн — Тріпп’єр, Бруно, Тоналі, Голл — Барнс, Вісса, Гордон"
    },
    {
        "title": "Фермін продовжив контракт з Барселоною ",
        "image": "https://images.football.ua/i/news/630x373/572/572518.jpg",
        "text": "Каталонська Барселона підписала новий контракт з півзахисником Ферміном Лопесом. Про це повідомляє офіційний сайт «блаугранас».\nЗазначається, що термін нової угоди розрахований до 30-го червня 2031-го року. Сума відступних в контракті сягає одного мільярда євро.\nФермін є вихованцем академії Барселони «Ла Масія». Цього сезону він відіграв за каталонців 26 матчів, забив 10 голів та віддав 11 результативних передач."
    },
    {
        "title": "Ла Ліга-2025/26, 22 тур. Анонси поєдинків і головні інтриги",
        "image": "https://images.football.ua/i/news/630x373/572/572453.jpg",
        "text": "Екватор сезону вже позаду, і кожна помилка тепер важить значно більше. Боротьба за титул між Барселоною та Реал Мадрид загострюється, а битви у нижній частині таблиці стають дедалі безкомпроміснішими.\nСлідкуйте за протистояннями в рамках чемпіонату Іспанії на Football.ua. \n\n\n\"Папуги\" наразі міцно тримаються на п'ятій сходинці, маючи в активі 34 очки. Попри дві поразки в останніх турах, команда залишається претендентом на єврокубки. \"Папуги\" прагнуть повернути впевненість перед власними фанами, особливо після прикрої поразки від Валенсія (2:3) у минулому турі.\nАлавес же балансує на 15-му місці (22 очки) і відчайдушно намагається відірватися від зони вильоту. У минулому раунді Алавес створив сенсацію, перегравши Бетіс з рахунком 2:1, що дозволило команді випередити Райо Вальєкано та Хетафе за додатковими показниками.\n\nЖирона після важкого старту сезону нарешті знайшла свою гру і піднялася на 10-ту сходинку з 25 очками. Команда перебуває у чудовій формі: три перемоги у п'яти останніх матчах свідчать про те, що криза позаду.\nУ 21-му турі \"червоно-білі\" розписали нічию з Хетафе (1:1), продемонструвавши непогану стійкість в обороні. Для господарів ситуація критична — Реал Ов'єдо замикає таблицю (13 очок), і стримати набравших хід каталонців їм буде вкрай важко.\nТим паче, що минулого тижня Реал Ов'єдо нічого не зміг протиставити Барселона, поступившись 0:3, що стало їхньою 12-ю поразкою в сезоні. \nОсоблива увага українських вболівальників буде прикута до стартового складу, де з перших хвилин очікується поява Віктора Циганкова та Владислава Ваната. Обидва українці відіграли повний матч проти Хетафе без замін, і хоча отримали стримані оцінки від аналітичних порталів, залишаються ключовими фігурами в атаці Мічела.\nНа рахунку Ваната вже 7 голів у поточному сезоні Ла Ліги, а Циганков, попри відсутність результативних дій у минулому турі, продовжує бути головним конструктором атак \"червоно-білих\". Їхня синергія на полі може стати вирішальним фактором у подоланні насиченої оборони аутсайдера.\nОфіційним беттінг-партнером Ла Ліги в Україні є букмекерська компанія betking.\n\n\"Підводники\" продовжують утримувати четверте місце, маючи гру в запасі та 41 очко. Підопічні Марселіно прагнуть повернутися на шлях перемог, адже у минулому турі вони неочікувано поступилися вдома Реал Мадрид (0:2), перервавши свою успішну серію.\n\"Підводники\" демонструють один із найвидовищніших футболів у сезоні. Осасуна ж наразі дев’ята (25 очок). \"червоні\" підходять до гри у піднесеному настрої після виїзної перемоги над Райо Вальєкано (3:1) і тепер мають рівну кількість балів із Жироною.\n\n\"Жаби\" посідають 19-те місце (17 очок), борючись за виживання. У минулому турі Леванте вирвав надважливу перемогу в Ельче (3:2), що стало для них лише четвертою вікторією в поточному розіграші Ла Ліги.\nПротистояти їм будуть \"матрацники\", які йдуть третіми (44 очки) і перебувають у чудовій формі. \"Матрацники\" здобули чотири перемоги в останніх п’яти матчах, зокрема впевнено розібравшись із Мальоркою (3:0) у попередній ігровій день. Різниця в класі та положенні в таблиці очевидна.\n\nЛідер чемпіонату Барселона (52 очки) їде в гості до 11-ї команди ліги. \"Синьо-гранатові\" мають найкращу атаку (57 голів) і не мають права на помилку, підтвердивши статус фаворита переконливою перемогом над Реал Ов'єдо (3:0) минулого тижня.\nЕльче наразі має 24 очки та спробує зупинити лідера за рахунок щільної оборони. Господарям потрібно реабілітуватися перед вболівальниками після прикрої домашньої поразки від Леванте (2:3), яка опустила їх на одну позицію в турнірній таблиці.\nПовний анонс цього протистояння читайте на нашому сайті вранці 31.01.2026.\n\nРеал Мадрид під керівництвом Альваро Арбелоа підходить до матчу в шоковому стані після справжнього безумства в Лізі чемпіонів проти Бенфіка (2:4). Головним героєм вечора став Анатолій Трубін: український голкіпер на 98-й хвилині прийшов у штрафний майданчик і забив переможний гол у ворота Тібо Куртуа! Цей епічний момент позбавив мадридців прямої путівки до 1/8 фіналу.\nТепер \"вершкові\" мають перемикнутися на Ла Лігу, де вони відстають від Барселона лише на одне очко. \"Вершкові\" впевнено виграли у Вільярреал (2:0) в минулому турі, але психологічний тиск після подвигу Трубіна може стати фактором у грі проти Райо Вальєкано (16 місце), який також веде боротьбу за виживання. \nПовний анонс цього протистояння читайте на нашому сайті вранці 01.02.2026.\n\n\nБетіс (6 місце, 32 очки) приймає Валенсію (14 місце, 23 очки). \"Кажани\" трохи вирівняли гру, здобувши емоційну перемогу над Еспаньйол (3:2) у минулому раунді, що дозволо їм піднятися на 14-ту сходинку.\nВиїзд у Севілью до \"вердібланкос\" завжди є випробуванням, особливо враховуючи, що Бетіс прагне виправитися за несподівану поразку від Алавеса (1:2), через яку вони втратили шанс піднятися у п'ятірку.\n\"Вердібланкос\" борються за топ-5, тоді як гості — за спокій у середині таблиці.\n\nЗустріч 17-ї та 7-ї команд чемпіонату. Сельта (32 очки) проводить впевнений сезон і претендує на єврокубки, хоча у минулому турі поступилася Реал Сосьєдад з рахунком 1:3, не зумівши втримати перевагу за очками над Бетісом.\nХетафе ж перебуває у кризі, маючи лише 22 очки та знаходячись за крок від зони вильоту лише завдяки кращій різниці м'ячів порівняно з Мальоркою.\nПроте нічия з Жироною (1:1) у 21-му турі показала, що \"сині\" будуть гризтися за очки у своєму фірмовому стилі.\n\nВелике баскське дербі! Атлетік Більбао наразі 13-й (24 очки), а Реал Сосьєдад іде 8-м (27 очок). Обидві команди підходять до дербі з різним настроєм: Атлетік Більбао у минулому турі поступився Севілья (1:2), що стало для них 11-ю поразкою в сезоні.\nНатомість Реал Сосьєдад здобув впевнену перемогу над Сельта Віго (3:1) і продовжує свою успішну серію з трьох перемог поспіль.\nУ таких матчах турнірне становище відходить на другий план — це битва за престиж регіону.\n\n\nЗавершуватиме тур важливий поєдинок для обох колективів. Мальорка наразі посідає 18-ту сходинку (21 очко) і перебуває у зоні вильоту після розгромної поразки від Атлетіко (0:3).\nСевілья ж із 24 очками почувається впевненіше на 12-му місці, особливо після домашньої перемоги над Атлетік Більбао (2:1), що допомогла їм наздогнати Ельче за пунктами.\n\"Нервіонці\" все ще занадто близько до небезпечної зони, тому цей виїзд має для них стратегічне значення.\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024). \nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Барселона погодила новий контракт із Ферміном Лопесом",
        "image": "https://images.football.ua/i/news/630x373/572/572271.jpg",
        "text": "Барселона досягла усної домовленості з атакуючим півзахисником Ферміном Лопесом щодо підписання нового контракту, який буде чинним до червня 2031 року. Про це повідомляє журналіст Фабріціо Романо.\nЗа інформацією джерела, 22-річний футболіст ще в серпні відхилив можливість залишити клуб і тепер найближчим часом підпише нову угоду з покращеними умовами зарплати.\nОчікується, що контракт може бути оформлений уже цього тижня — про це також повідомляє іспанський журналіст Віктор Наварро.\nЧинний договір Ферміна Лопеса з Барселоною розрахований до 30 червня 2029 року, однак каталонський клуб вирішив заздалегідь продовжити співпрацю з одним із ключових молодих гравців команди.\nУ поточному сезоні Фермін провів 25 матчів у всіх турнірах, забив 10 голів і віддав 10 результативних передач, сумарно відігравши 1546 хвилин."
    },
    {
        "title": "Барселона — Реал Ов'єдо. Анонс і прогноз на матч Ла Ліги 25.01.2026",
        "image": "https://images.football.ua/i/news/630x373/572/572065.jpg",
        "text": "Лідер іспанської Ла Ліги Барселона прийматиме на власному полі головного аутсайдера сезону — Реал Ов'єдо, прагнучи реабілітуватися за нещодавню осічку в чемпіонаті. \nБарселона — Реал Ов'єдо\nНеділя, 25 січня, 17:15, стадіон Камп Ноу, Барселона\r\nПряма трансляція на медіасервісі MEGOGO. \n\nМинулий тур став для підопічних Гансі Фліка невдалим — несподівана поразка від Реал Сосьєдад (1:2) перервала серію перемог команди. Проте \"синьо-гранатові\" швидко повернули впевненість, здолавши празьку Славію (4:2) у Лізі чемпіонів посеред тижня. Попри вражаючу результативність, оборона каталонців залишається вразливою: команда пропустила вже 22 м'ячі в Ла Лізі, що є одним із найгірших показників серед топ-5 клубів. Позитивною новиною для фанів є повернення Ламіна Ямаля, який пропустив єврокубкову гру через дискваліфікацію і готовий знову розхитувати захист суперника.\nДля Реал Ов'єдо повернення до еліти після тривалої перерви виявилося надто складним випробуванням. \"Сині\" замикають турнірну таблицю, маючи у своєму активі лише дві перемоги за 20 турів. Головна біда команди — катастрофічна ситуація з результативністю: лише 11 забитих м'ячів у сезоні. Новий наставник Гільєрмо Альмада ще не перемагав на чолі астурійців, проте зумів стабілізувати гру, звівши три з чотирьох останніх матчів до нічиєї. Попри статус абсолютного аутсайдера, Ов'єдо сподівається на бойовий дух свого лідера атаки Федеріко Віньяса, який забив два голи у двох останніх зустрічах, та на повернення в стрій захисника Давіда Карму.\nОчевидно, що Барселона домінуватиме протягом усієї гри, намагаючись зняти питання про переможця якнайшвидше. Кадрові втрати Педрі та Феррана Торреса змусять Фліка знову довіритися Еріку Гарсії в центрі поля.\nДля Ов'єдо гра на Камп Ноу буде справжнім випробуванням на витривалість, де головним завданням стане стримування атакувального тріо Ямаль — Рафінья — Левандовські. Хоча статистика останнього візиту \"синіх\" до Барселони у 2001 році зафіксувала їхню перемогу 1:0, сьогоднішній розклад сил робить будь-який результат, крім впевненої вікторії господарів, величезною сенсацією. \n\nЗа версією betking на перемогу Барселона можна поставити з коефіцієнтом 1.10, тоді як потенційний успіх Реал Ов'єдо оцінюється показником 20.00. Імовірність нічийного результату представлена ​​коефіцієнтом 11.00.\nБарселона: Ж. Гарсія — Кунде, Кубарсі, Г. Мартін, Бальде — Е. Гарсія, де Йонг — Ямаль, Фермін, Рафінья — Левандовські.\nРеал Ов'єдо: Ескандель — Відаль, Карму, Костас, Альхассане — Коломбатто, Сібо — Хассан, Рейна, Чайра — Віньяс.\nНе зіграють: Гаві, Крістенсен, Педрі, Торрес (Барселона) — немає (Реал Ов'єдо).\nПід питанням: ... (Барселона) — Еджарія, Байї (Реал Ов'єдо). \n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послув у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Вільярреал — Реал Мадрид. Анонс і прогноз на матч Ла Ліги 24.01.2026",
        "image": "https://images.football.ua/i/news/630x373/572/572064.jpg",
        "text": "Суботній вечір у Ла Лізі прикрасить протистояння на Естадіо де ла Кераміка, де третя команда чемпіонату, Вільярреал, прийматиме мадридський Реал. \nВільярреал — Реал Мадрид\nСубота, 24 січня, 22:00, стадіон Естадіо де ла Кераміка, Вільярреал\r\nПряма трансляція на медіасервісі MEGOGO. \n\nВільярреал проводить один зі своїх найкращих сезонів у Ла Лізі, посідаючи третє місце з грою в запасі. Перемога у цьому матчі дозволить \"жовтій субмарині\" впритул наблизитися до лідерів і серйозно заявити про амбіції на титул. Підопічні Марселіно демонструють неймовірну стабільність на власному полі, набравши 25 очок у десяти домашніх зустрічах. Проте європейська кампанія команди цьогоріч виявилася провальною — нещодавня поразка від Аякса (1:2) остаточно підтвердила виліт із Ліги чемпіонів. Тепер \"підводники\" можуть повністю сконцентруватися на внутрішній першості, де вони не програвали Реал Мадриду вдома з січня 2023 року.\nРеал Мадрид прибуває до Вільярреала після феєричної перемоги над Монако (6:1) у Лізі чемпіонів. Цей успіх допоміг команді Альваро Арбелоа забути про нещодавні невдачі в кубкових турнірах і зосередитися на гонитві за Барселоною. Наразі \"бланкос\" відстають від лідера лише на один пункт, тож кожна втрата очок може стати критичною. Особливу увагу привертають Кіліан Мбаппе та Вінісіус Жуніор, які перебувають у чудовій формі. Попри статус гостьового поєдинку, мадридці традиційно впевнено почуваються на виїзді, здобувши 21 очко у десяти гостьових матчах сезону. Перемога дозволить Реалу очолити таблицю принаймні до недільного матчу конкурентів.\nКадрова ситуація залишається головним болем для Арбелоа: через травми та дискваліфікації вибула майже вся основна лінія захисту (Мілітао, Рюдігер, Александер-Арнольд) та опорник Чуамені. Це змушує тренерський штаб імпровізувати, використовуючи Вальверде на правому фланзі оборони.\nУ Вільярреала також є вагомі втрати — через дискваліфікації матч пропустять лідер півзахисту Комесанья та захисник Моуріньйо. Очікується відкрита гра з великою кількістю моментів, адже обидва колективи сповідують атакувальний футбол. \"Жовта субмарина\" спробує скористатися кадровим дефіцитом у захисті гостей, тоді як мадридці покладатимуться на індивідуальну майстерність своїх зірок у передній лінії. \n\nЗа версією betking на перемогу Реал Мадрид можна поставити з коефіцієнтом 2.12, тоді як потенційний успіх Вільярреала оцінюється показником 3.33. Імовірність нічийного результату представлена ​​коефіцієнтом 4.00.\nВільярреал: Жуніор — Наварро, Вейга, Фойт, Педраса — Бьюкенен, Парехо, Гує, Молейро — Перес, Мікаутадзе.\nРеал Мадрид: Куртуа — Вальверде, Гюйсен, Асенсіо, Каррерас — Гюлер, Камавінга, Беллінгем — Родріго, Мбаппе, Вінісіус.\nНе зіграють: Комесанья, Моуріньйо, Камбвала, Коста, Кабанес (Вільярреал) — Чуамені, Александер-Арнольд, Мілітао, Менді, Рюдігер (Реал Мадрид).\nПід питанням: немає (Вільярреал) — Родріго (Реал Мадрид).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Ла Ліга-2025/26, 21 тур. Анонси поєдинків і головні інтриги",
        "image": "https://images.football.ua/i/news/630x373/572/572023.jpg",
        "text": "Відсьогодні й до вівторка, 27 січня, мають відбутися всі десять матчів 21-го туру іспанської Ла Ліги-2025/26. Відкриють його на Естадіо Сьютат де Валенсія, де місцевий Леванте прийматиме Ельче.\nСлідкуйте за поєдинками чемпіонату Іспанії на Football.ua.\n21 тур. 23.01.2026\n21 тур. 24.01.2026\n21 тур. 25.01.2026\n21 тур. 26.01.2026\n[*] — положення в турнірній таблиці\nП'ятниця, 23 січня, 22:00. Естадіо Сьютат де Валенсія, Валенсія. Перше коло — 0:2\nПісля очікуваної поразки від Реала в Мадриді (0:2) Леванте прагне вперше в поточній кампанії Ла Ліги перемогти вдома, раніше здійснивши вісім невдалих спроб (3Н, 5П). Заряджає позитивом уболівальників клубу з Валенсії і той факт, що Ельче його на виїзді не перемагав аж із травня 1982 року. Відповідна безпрограшна серія Леванте налічує 18 матчів (9В, 9Н) і підопічні Луїша Каштру спробують не зруйнувати її.\nОфіційним беттінг-партнером Ла Ліги в України є букмекерська компанія betking.\nКоманда Едера Сарабії у свою чергу після повернення до \"еліти\" досі не перемагала в чемпіонаті на виїзді (4Н, 5П). Туром раніше Ельче втратив домашню звитягу над Севільєю (2:2), яку Леванте нещодавно розгромив у виїзній для себе дуелі (3:0). Як і суперник із Валенсії, Ельче протягом останніх п'яти турів набрав тільки п'ять очок і сьогодні ризикує не досягнути значного покращення свого турнірного становища.\nСубота, 24 січня, 15:00. Естадіо де Вальєкас, Пуенте де Вальєкас (Мадрид). Перше коло — 0:2\nРайо Вальєкано минулої неділі зазнав розгрому у Віго (0:3), вперше за майже рік двічі поспіль  поступившись \"сухо\" (всі турніри). У сезоні-2025/26 колектив Іньїго Переса вдома залишився ні з чим тільки раз і в суботу він сподіватиметься вкотре уникнути невдачі. Клуб цілком справедливо претендуватиме на продовження серії із трьох домашніх звитяг над памплонцями.\n\nОсасуна минулої суботи вдома драматично вирвала важливу перемогу над Реалом Ов'єдо (3:2), обійшовши свого майбутнього суперника в турнірній таблиці Ла Ліги. У той же час помітна відсутність виїзних успіхів у чемпіонаті змушує сумніватися в спроможності підопічних Алессіо Ліші набрати бодай один заліковий бал у суботньому протистоянні.\nСубота, 24 січня, 17:15. Камп де Месталья, Валенсія. Перше коло — 2:2\nВаленсія за рахунок непростої перемоги над Хетафе на виїзді (1:0) вирвалася із зони вильоту й нині 18-й Алавес команда Карлоса Корберана переважає на один заліковий бал. Націлившись на перші з жовтня 2013 року три поспіль \"сухі\" звитяги, клуб з однойменного міста спробує перервати свою безвиграшну серію із семи матчів проти Еспаньйола, останні шість з яких завершилися внічию.\n\nКлуб із Барселони до протистояння підходить на тлі здобуття тільки одного очка в минулих трьох турах чемпіонату. Тижнем раніше Еспаньйол удома поступився Жироні (0:2), тоді як двоє інших претендентів на п'яту сходинку скоротили своє відставання від колективу Маноло Гонсалеса до двох залікових балів. Ще одна осічка вже в дуелі з Валенсією навряд чи когось зараз здивує.\nСубота, 24 січня, 19:30. Рамон Санчес Пісхуан, Севілья. Перше коло — 2:3\nСевілья в понеділок ледь не зазнала п'ятої поспіль поразки, але все ж зуміла вирвати виїзну нічию з Ельче (2:2). Жахлива форма підопічних Матіаса Алмейди викликає значні сумніви в спроможності клубу з однойменного міста вперше з квітня 2023 року обіграти Атлетік Більбао після серії з п'яти невдалих спроб (1Н, 4П).\n\nОкрилений своїм успіхом у Лізі чемпіонів (виїзна перемога над Аталантою, 3:2) Атлетік намагатиметься не дозволити Севільї зрівнятися з ним за очками. Як і його суперник, клуб із Більбао в останніх чотирьох турах набрав тільки один заліковий бал. Минулої суботи команда Ернесто Вальверде поступилася на виїзді Мальорці (2:3) і тепер ризикує вперше за три роки не виграти в п'яти поспіль матчах Ла Ліги.\nСубота, 24 січня, 22:00. Естадіо де ла Кераміка, Вільярреал. Перше коло — 1:3\nПовний анонс цього протистояння читайте на нашому сайті вранці 24.01.2026.\nНеділя, 25 січня, 15:00. Ер-Ріяд Ейр Метрополітано, Мадрид. Перше коло — 1:1\nПовний анонс цього протистояння читайте на нашому сайті вранці 25.01.2026.\n\nНеділя, 25 січня, 17:15. Spotify Камп Ноу, Барселона. Перше коло — 3:1\nПовний анонс цього протистояння читайте на нашому сайті вранці 25.01.2026.\nНеділя, 25 січня, 19:30. Аноета, Сан-Себастьян. Перше коло — 1:1\nРеал Сосьєдад туром раніше шокував Барселону на Аноеті (2:1), продовживши свою безпрограшну серію до шести матчів, останні чотири з яких провів під керівництвом нового керманича Пеллегріно Матараццо. Клуб із Сан-Себастьяна сподівається повернутися до боротьби за єврокубки, але для цього має впоратися з упевненим у виїзних поєдинках Ла Ліги-2025/26 суперником.\n\nСельта серед тижня вдома впоралася з Ліллем (2:1), гарантувавши свою участь у плей-оф Ліги Європи. Тепер підопічні Клаудіо Хіральдеса прагнуть уникнути першої з кінця листопада поразки в Ла Лізі. Клуб із Віго за цей період набрав 16 із 18-ти можливих очок, пропустивши тільки один гол. Тим не менш, єврокубкова втома може завадити йому ще більше покращити своє турнірне становище.\nНеділя, 25 січня, 22:00. Мендісорроса, Віторія-Гастейс. Перше коло — 0:1\nМинулої неділі Атлетіко в Мадриді завдав Алавесу поразки (0:1), через яку команда Едуардо Коудета не зуміла вирватися із зони вильоту. Не маючи перемог у Ла Лізі над наступним своїм суперником із грудня 2016 року (4Н, 3П), баскський клуб розраховуватиме хіба що на нічийний результат, якого теоретично може вистачити для того, щоб відібрати у Валенсії 17-ту сходинку. \n\n\nРеал Бетіс після звитяги над Вільярреалом (2:0) вдома минулої суботи, серед тижня гостював у ПАОКа в Лізі Європи й поступився йому з ідентичним рахунком, до плей-оф кваліфікувавшись ще в 2025 році. Колектив Мануеля Пеллегріні має тільки дві виїзні перемоги в десяти матчах поточної кампанії Ла Ліги й сподіватиметься за підсумками туру не залишити топ-6 чемпіонату.\nПонеділок, 26 січня, 22:00. Естадіо Муніципаль де Монтіліві, Жирона. Перше коло — 1:2\nЖирона туром раніше здобула третю поспіль звитягу в чемпіонаті, обігравши на виїзді Еспаньйол (2:0). В останніх п'яти поєдинках турніру тільки Сельта (13) набрала більше очок, аніж колектив Мічела (12). Тепер клуб з однойменного міста намагатиметься ще більше відірватися від зони вильоту, претендуючи на першу для себе з листопада 2023 року серію з чотирьох перемог.\n\nСтраждання Хетафе продовжилися домашньою поразкою від Валенсії (0:1) минулої неділі. Підопічні Хосе Бордаласа жодного разу не перемогли в останніх шести своїх матчах Ла Ліги (1Н, 5П) і в такій формі вважатимуться андердогами протистояння, що закриє черговий тур іспанського чемпіонату. Нічия була б прийнятним результатом, але навіть її клуб навряд чи досягне.\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Аль-Ахлі готує для Вінісіуса контракт на один мільярд євро",
        "image": "https://images.football.ua/i/news/630x373/572/572025.jpg",
        "text": "Саудівський Аль-Ахлі вийшов із надзвичайно амбітною пропозицією до вінгера Реала Вінісіуса Жуніора.\nЗа інформацією журналіста Бена Джейкобса, клуб готовий запропонувати бразильцеві контракт загальною вартістю близько одного мільярда євро та вже перебуває з ним у перемовинах.\nПовідомляється, що саме Вінісіус є головною трансферною ціллю Аль-Ахлі влітку. У клубі налаштовані рішуче й готові зробити все можливе, аби переконати 25-річного футболіста змінити Європу на Саудівську Аравію.\nВодночас сам гравець раніше неодноразово заявляв про бажання залишитися в Мадриді та продовжити співпрацю з Реалом, однак фінансовий масштаб пропозиції може вплинути на ситуацію.\nВінісіус приєднався до Реала у 2018 році, перейшовши з Фламенго за 45 мільйонів євро. У поточному сезоні бразилець зіграв 30 матчів, забив сім м’ячів і віддав 11 результативних передач.\nЙого контракт із мадридським клубом діє до літа 2027 року, а ринкова вартість, за оцінкою Transfermarkt, становить 150 мільйонів євро."
    },
    {
        "title": "Ельче — Барселона. Анонс і прогноз на матч Ла Ліги 31.01.2026",
        "image": "https://images.football.ua/i/news/630x373/572/572505.jpg",
        "text": "Лідер іспанської Ла Ліги Барселона вирушає в гості до непоступливого Ельче, маючи на меті збільшити свій відрив від переслідувачів до чотирьох очок.\nЕльче — Барселона\nСубота, 31 січня, 22:00, стадіон Естадіо Мануель Мартінес Валеро, Ельче\r\nПряма трансляція на медіасервісі MEGOGO. \n\nЕльче, який повернувся до еліти після успішного сезону в Сегунді, проводить досить гідну кампанію. Команда Едера Сарабії наразі посідає 11-те місце, маючи в активі 24 очки. Попри те, що \"зелено-смугасті\" перебувають у середині таблиці, їхній відрив від зони вильоту становить лише три пункти, а початок 2026 року видався складним — лише два очки в чотирьох матчах. Проте вдома Ельче залишається грізною силою: на Мартінес Валеро вони програли лише один раз у 11 поєдинках сезону. Господарям доведеться грати без дискваліфікованого Алейша Фебаса та травмованого Ектора Форта, але повернення досвідченого Андре Сілви має додати ваги їхній атаці.\nБарселона підходить до матчу в чудовому настрої після впевненої перемоги над Копенгагеном (4:1) у Лізі чемпіонів, яка забезпечила команді місце в 1/8 фіналу. У чемпіонаті підопічні Гансі Фліка також тримають марку, розібравшись у минулому турі з Ов'єдо (3:0). \"Синьо-гранатові\" випереджають мадридський Реал на один бал і мають чудовий шанс чинити тиск на конкурента, який зіграє свій матч лише в неділю. Каталонці традиційно домінують у протистояннях з Ельче, вигравши останні 11 очних зустрічей, а їхня виїзна форма (сім перемог у 11 іграх) робить їх очевидними фаворитами суботнього вечора.\nКадрова ситуація лідера стабілізувалася: попри відсутність Гаві, Крістенсена та Педрі, до складу повертається Френкі де Йонг, а Ферран Торрес вже готовий вийти з перших хвилин після травми. Очікується, що Барселона намагатиметься встановити контроль над м'ячем з перших хвилин, уникаючи недооцінки суперника, який цього сезону вже відбирав очки у грандів на своєму полі.\nЕльче, імовірно, зробить ставку на компактну оборону та контратаки через Альваро Родрігеса, сподіваючись на втому гостей після єврокубкового виїзду. \nЗа версією betking на перемогу Барселона можна поставити з коефіцієнтом 1.36, тоді як потенційний успіх Ельче оцінюється показником 7.50. Імовірність нічийного результату представлена ​​коефіцієнтом 5.75.\nЕльче: Пенья — Чуст, Аффенгрубер, Бігас — Педроса, Нето, Діангана, Агуадо, Валера — Родрігес, Сілва.\nБарселона: Ж. Гарсія — Кунде, Кубарсі, Г. Мартін, Бальде — Е. Гарсія, де Йонг — Ямаль, Фермін, Рафінья — Торрес.\nНе зіграють: Фебас, Форт (Ельче) — Гаві, Крістенсен, Педрі (Барселона).\nПід питанням: А. Нуньєс, Рафа Мір (Ельче) — немає (Барселона).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Мілан узгодив трансфер Матета",
        "image": "https://images.football.ua/i/news/630x373/572/572492.jpg",
        "text": "Мілан досяг домовленості з Крістал Пелес щодо переходу центрального нападника Жана-Філіпа Матета. Про це повідомляє Sky Sports.\nТепер доля трансферу залежить від лондонського клубу: якщо Пелес встигне знайти адекватну заміну 28-річному форварду, француз може перебратися до Серії А вже під час зимового трансферного вікна. В іншому випадку угоду перенесуть на літній період.\nРаніше головним претендентом на Матета вважався Ювентус, який навіть погодив особисті умови з гравцем. Однак саме Мілан проявив більшу активність у переговорах із Крістал Пелес і зумів наблизитися до підписання форварда.\nУ поточному сезоні Матета провів 34 матчі в усіх турнірах, відзначився 10 голами та двома асистами. За даними Transfermarkt, ринкова вартість нападника становить близько 40 мільйонів євро."
    },
    {
        "title": "Коло Муані прийняв рішення щодо повернення в Ювентус",
        "image": "https://images.football.ua/i/news/630x373/572/572341.jpg",
        "text": "Коло Муані готовий продовжити кар'єру в Ювентусі. Француз уже виступав за \"стару синьйору\" у другій половині минулого сезону, проте тоді туринці не змогли викупити гравця.\nНа початку вересня Коло Муані орендували \"шпори\", але останнім часом у ЗМІ активно обговорюють його можливе повернення до Італії. За даними журналіста Маттео Моретто, в Ювентусі повністю впевнені у бажанні 27-річного футболіста знову грати за \"б'янконері\". Більше того, він може особисто наполягти на переході, якщо Тоттенгем перешкоджатиме угоді.\nПереговори можуть відбутися у четвер, після завершення матчів останнього туру загального етапу Ліги чемпіонів. Нагадаємо, Коло Муані, якого портал Transfermarkt оцінює у 25 млн євро, все ще належить ПСЖ. \nРаніше повідомлялося, що зірки Тоттенгема потрапили в ДТП перед матчем ЛЧ."
    },
    {
        "title": "Рома та Мілан зіграли внічию на втіху конкурентам",
        "image": "https://images.football.ua/i/news/630x373/572/572211.jpg",
        "text": "Надвечір неділі в італійській Серії A назбиралось аж занадто багато претендентів на звання центрального матчу двадцять другого туру. Тож одразу після дуелі в Турині поміж місцевим Ювентусом та Наполі з непересічним географічним принциповим акцентом, ми переносились до столиці, де Рома приймала Мілан уже з більшим ухилом саме на протистояння команд за високі місця в турнірній таблиці.\nПри цьому команда Джан П’єро Гасперіні явно не могла бути надто свіжою в ногах на тлі єврокубкового протистояння проти німецького Штутгарта так само на Стадіо Олімпіко кілька днів тому. Але підопічним Массіміліано Аллегрі, у яких цей тиждень загалом був вільним, було на це байдуже, оскільки \"вовки\" були серед їхніх переслідувачів у таблиці, а самі \"россонері\" тим часом намагались не відставати від Інтера, якого й без того відпустили вже на чималу кількість залікових балів уперед.\nПроте з огляду на побачене на футбольному полі в першому таймі цього поєдинку, ще треба було визначити додатково, хто тут грав матч Ліги Європи УЄФА кілька днів тому. Мілан розчинився на футбольному полі й усе, що міг заподіяти суперникам у відповідь, це відбивати м’ячі абикуди за межі власного штрафного, бо якщо це робити не виходило в захисників гостей, то доводилось утручатись Майку Меньяну й просто рятувати свою команду в ситуаціях, де на це все ніхто не очікував.\nСамими молитвами про порятунок та талантом французького голкіпера перебувати на шляху м’яча у ворота підопічні Аллегрі зуміли вижити до перерви. Бо лише один Мален мав, щонайменше, три гольових моменти в складі Роми, і це ще не згадуємо про удари Коне та Челіка. Загалом, Мілан тримався з останніх сил.\nАле все ж таки не пропустив, що мало б вважатись узагалі-то дуже непоганим доробком за такого футболу. Бо в другому таймі гості вже не виглядали настільки ж немічними в плані атаки, і навіть змусили одразу вступити до гри Свілара в моменті з ударом Рабьо з лівого флангу штрафного низом у дальній кут. А на 62 хвилині сталось узагалі непередбачуване — \"россонері\" відкрили рахунок із подачі Модрича з розіграшу кутового на лівому фланзі на дальню стійку для Де Вінтера.\nЦей гол розривав усі шаблони, бо Рома все одно тримала руку на пульсі цієї гри. Принаймні так здавалось на загальному тлі цього матчу. І команда Гасперіні зрештою відповіла суперникам, але де в чому можна й відшукати везіння для неї в цьому. Бо надто вже необачно Бартезагі розмахував руками на дальній стійці, коли Челік намагався скинути подачу з лівого флангу на партнера на 72 хвилині.\nБез пенальті справа не обійшлась у тому епізоді, а Пеллегріні ударом під ліву стійку Меньяну шансів таки не залишив, хоча Майк і почав робити свої чаклунські психологічні витребеньки. І якщо до переваги Роми за моментами в цій грі питань жодних не виникало, то нічийний результат у підсумку для гостей усе ж таки вбачається більше доробком, аніж утратою. На відміну від римлян.\nУ наступному турі Рома гостюватиме у фріульського Удінезе, тоді як Мілан поїде до Болоньї.\n\r\nРома — Мілан 1:1\nГоли: Пеллегріні, 74 (пен.) — Де Вінтер, 62\nРома: Свілар — Манчіні, Ндіка, Гіларді — Челік, Крістанте, Коне (Пізіллі, 58), Веслі — Суле (Вентуріно, 85), Дібала (Пеллегріні, 69) — Мален (Ваз, 69)."
    },
    {
        "title": "Ювентус знищив знекровлений Наполі",
        "image": "https://images.football.ua/i/news/630x373/572/572202.jpg",
        "text": "На вершині турнірної таблиці італійської Серії A знову перебуває міланський Інтер, а от позаду нього вже зібралась чимала кількість потенційних претендентів на те, щоб нав’язати боротьбу за чемпіонський титул команді Крістіана Ківу. Серед них і чинний чемпіон країни, Наполі, який у контексті 22 туру національної першості завітав на Альянц Стедіум у гості до туринського Ювентуса, який теж традиційно прагне не тільки за Лігу чемпіонів УЄФА поборотись, а й зазіхнути на дещо більше.\nОднак це був той матч, де команда Антоніо Конте навіть за великого бажання не могла б мати суттєвої переваги над принциповими суперниками з півночі Італії. Бо \"Партенопеї\" зазнали чималих утрат у передній лінії через травми, а щільний календар у січні з матчами єврокубках просто не залишає колишньому керманичу \"Старої Синьйори\" простору для ротації. От і виходить так, що до відповідального матчу на внутрішній арені \"південці\" мали підходити надзвичайно обачно.\nА їхній футбол цього вечора, напевно, то був просто наслідок усіх цих проблем. Не було жодного тривалого відтинку ігрового часу в Турині, коли ми б могли казати, що гості мають помітну перевагу над суперниками. Натомість Юве, як захопив ініціативу в контролі над м’ячем на початку гри, так і намагався тримати її до останнього. Супроводжуючи все це великою кількістю атак на ворота суперників, що вже стало візитівкою команди під орудою Лучано Спаллетті.\nЗрештою, \"зебри\" почали й забиті м’ячі знаходити. Як не в моменті з ударом у поперечину від Тюрама з лівого флангу штрафного на 18 хвилині, так за чотири оберти секундної стрілки, коли Локателлі завантажив м’яч до чужих володінь на Девіда, який протиснув Спінаццолу й переграв Мерета. Перевагу господарями було здобуто, і зрештою вони не відпустили її в цій грі ні на мить.\nУ другій половині лише на початку в Наполі був момент з ударом Гойлунна від правого кута воротарського, але м’яч у ворота не пішов. Після цього Ювентус узяв певний час на те, щоб збити атакувальний темп суперників, і коли ті остаточно знесилились, завдав вирішальних ударів. Спочатку Жезус привіз гол у власні ворота передачею в ноги Міретті, який миттєво запустив Їлдиза до чужих володінь, а той відіграв Мерета. Крапку ж у матчі поставив дальнім ударом із зони перед штрафним під праву стійку Костич на 86 хвилині — теж свіжий гравець \"зебр\". А от жодна із замін Конте так і не спрацювала, та й можливостей там було небагато.\nУ наступному турі туринський Ювентус гостюватиме в Парми, тоді як Наполі прийматиме Фіорентину.\n\nЮвентус — Наполі 3:0\nГоли: Девід, 22, Їлдиз, 77, Костич, 86\nЮвентус: Ді Грегоріо — Калулу, Бремер, Келлі, Камб’язо (Костич, 60) — К. Тюрам, Локателлі (Копмейнерс, 87) — Консейсан (Кабаль, 60), Маккенні, Їлдиз (Гатті, 87) — Девід (Міретті, 76)."
    },
    {
        "title": "Дженоа завдяки \"гарматі\" Маліновського зробив камбек проти Болоньї",
        "image": "https://images.football.ua/i/news/630x373/572/572190.jpg",
        "text": "В рамках 22-го туру італійської Серії А Дженоа в Генуї приймав Болонью.\nКоманда Віченцо Італьяно по ходу зустрічі вела за рахунком 2:0, але вилучення голкіпера «россоблу» Лукаша Скорупські перевернуло гру до гори дригом.\nУкраїнський півзахисник господарів Руслан Маліновський поклав початок блискучого камбеку команди Даніеле Де Россі на 62-й хвилині зустрічі, забивши ударом зі штрафного.\nДженоа — Болонья 3:2\nГоли: Маліновський 62, Екубан 78, Мессіас 90+2 — Фергюсон 35, Отоа 47 (аг.)\nДженоа: Бейлоу, Отоа, Маркандаллі, Васкес (Корне 73), Нортон-Каффі (Заттерстрем 90+5), Френдруп, Еллертсон, Мартін (Мессіас 55), Вітінья (Екубан 73), Коломбо, Ехатор (Маліновський 55)\nБолонья: Скорупські, Зортеа, Хеггем, Казале, Лікоянніс, Фройлер, Л. Фергюсон, Домінгес (Равалья 61), Одгар (Вітік 73), Роу (Сом 73), Іммобіле (Даллінга 73)\nПопередження: Маліновський 71 — Іммобіле 68, Равалья 75\nВилучення: Скорупські 56 (пряма червона)"
    },
    {
        "title": "Рома — Мілан. Анонс і прогноз на матч Серії А 25.01.2026",
        "image": "https://images.football.ua/i/news/630x373/572/572117.jpg",
        "text": "РОМА — МІЛАН\nНЕДІЛЯ, 25 СІЧНЯ, 21:45 ▪️ СТАДІО ОЛІМПІКО, РИМ ▪️ ГОЛОВНИЙ АРБІТР — АНДРЕА КОЛОМБО ▪️ ПРЯМА ТРАНСЛЯЦІЯ — MEGOGO\nПовернувшись у форму після непростого періоду на початку року, Рома виграла три останні матчі Серії А, не пропустивши жодного голу. Нещодавно \"вовки\" впевнено обіграли Торіно, який всього за кілька днів до цього вибив їх з Кубку Італії.\n\nКоманда Джан П'єро Гасперіні, як і раніше, відстає від Мілана всього на чотири очки і ще не повністю вибула з чемпіонських перегонів, але головною їхньою метою є повернення до Ліги чемпіонів, тобто як мінімум топ-4 у чемпіонаті.\nЗвичайно, вони ще мають шанс пробитися до головного турніру УЄФА іншим шляхом, вигравши Лігу Європи, в якій вони в четвер обіграли Штутгарт, знову залишивши свої ворота на замку. Напередодні заключного туру ЛЕ доля Роми в першій вісімці перебуває у їх руках. Таким чином, Рома виграла сім із останніх дев'яти домашніх матчів у всіх турнірах.\nХоча Рома та Мілан значно покращили свої показники порівняно з минулим сезоном на цьому етапі, \"джалороссі\" мають боротися з наслідками недавньої історії, програвши дев'ять із останніх 16 зустрічей у чемпіонаті проти \"россонері\", включаючи матч у листопаді.\nУ травні минулого року Мілан програв Ромі на Олімпіко, але з того часу цей гранд зазнав дуже мало поразок. Починаючи з другого туру цього сезону, команда Массіміліано Аллегрі не програвала у 20 матчах Серії А, і лише Баварія може похвалитися найкращою серією у п'яти провідних європейських лігах.\n\nПісля того, як в останньому виїзному матчі \"россонері\" відігралися і перемогли Комо, на минулому тижні вони на характері обіграли Лечче на Сан-Сіро. Таким чином, Мілан залишається у напруженій боротьбі за Скудетто.\nЄдині поразки Мілана з серпня припали на кубкові турніри: від Наполі у Суперкубку Італії та виліт із Кубку Італії від Лаціо під час їхнього останнього візиту до Риму. Коли вони повернуться на Олімпіко, перемога може практично виключити \"вовків\" з чемпіонських перегонів, одночасно посилюючи тиск на лідера чемпіонату — Інтер.\nОРІЄНТОВНІ СКЛАДИ КОМАНД\nРома: Свілар — Манчіні, Ндіка, Гіларді — Челік, Крістанте, Коне, Веслі — Суле, Дібала — Мален.\nМілан: Меньян — Томорі, Габбія, Павлович — Салемакерс, Фофана, Модрич, Рабьо, Бартезагі — Пулішич, Леау.\nНе зіграють: Довбик, Ермосо, Ель-Шаараві — Хіменес, Салемакерс (?).\nОЧНІ ЗУСТРІЧІ\n\nПОТОЧНА ФОРМА"
    },
    {
        "title": "Ювентус — Наполі. Анонс і прогноз на матч Серії А 25.01.2026",
        "image": "https://images.football.ua/i/news/630x373/572/572115.jpg",
        "text": "ЮВЕНТУС — НАПОЛІ\nНЕДІЛЯ, 25 СІЧНЯ, 19:00 ▪️ АЛЬЯНЦ СТЕДІУМ, ТУРИН ▪️ ГОЛОВНИЙ АРБІТР — МАУРІЦІО МАРІАНІ ▪️ ПРЯМА ТРАНСЛЯЦІЯ — MEGOGO\nЗ того часу, як Лучано Спаллетті очолив Ювентус, його підопічні допустили всього дві поразки, хоча остання, безумовно, позначиться на їхній надії боротися за чемпіонський титул Серії А.\nПісля шестиматчевої безпрограшної серії \"стара синьйора\" якимось чином програла в Кальярі у минулому турі, незважаючи на повне домінування як у володінні м'ячем, так і за кількістю ударів по воротах. Перебуваючи всього за три очки від зони Ліги чемпіонів, їхнє головне завдання — забезпечити собі повернення до цього турніру на наступний сезон. Поки вся боротьба попереду, а в середу Ювентус повернувся у форму, здобувши перемогу в ЛЧ над Бенфікою, забезпечивши собі місце у плей-оф перед заключним туром.\n\nЗараз туринський клуб намагатиметься продовжити свою довгу безпрограшну серію на домашньому полі – вони не програвали в гостях із березня минулого року. Ювентус — одна з двох команд, як і Наполі, яка ще не програла жодного домашнього матчу в Серії А. Ювентус виграв десять із останніх 14 матчів, але минулого місяця поступився у Неаполі.\nЗ урахуванням поразки на стадіоні Марадона Ювентус виграв лише одну з останніх дев'яти зустрічей проти Наполі в чемпіонаті. Незважаючи на непогані результати у матчах проти Ювентуса на неаполітанській землі, Наполі здобув лише дві перемоги у 14 виїзних матчах на Альянц Арені, зазнавши десяти поразок.\n\nХоча нинішня команда Антоніо Конте минулого місяця і виграла Суперкубок Італії, з того часу форма \"неаполітанців\" у вищому дивізіоні погіршилася: три нічиї поспіль передували поразці від Сассуоло на минулому тижні. Тим не менш, Наполі йде на третьому місці, відстаючи від Мілана на три очки і від Інтера на дев'ять балів. При цьому \"неаполітанці\" не програють у дев'яти матчах поспіль у всіх турнірах.\nПроте нічия в середині тижня з Копенгагеном завдала величезного удару по їхнім і без того тендітним сподіванням на плей-оф ЛЧ, змусивши Конте задуматися про чергову невдачу в єврокубках.\nЩодо кадрових проблем, то Наполі, як і раніше, не може розраховувати на Аркадіуша Міліка, Давіда Нереса, Аміра Ррахмані, Кевіна де Брюйне, Біллі Гілмора, Франка Ангісси та Алекса Мерета, а Ювентус обходиться без Данієле Ругані та Душана Влаховича.\nОРІЄНТОВНІ СКЛАДИ КОМАНД\nЮвентус: Ді Грегоріо — Калулу, Келлі, Бремер — Камб'язо, Тюрам, Локателлі, Маккенні — Міретті, Їлдиз — Девід.\nНаполі: Мілінкович-Савич — Беукема, Буонджорно, Жезус — Ді Лоренцо, Лоботка, Мактоміней, Спінаццола — Вергара, Ельмас — Гойлунн.\nНе зіграють: Мілік, Нерес, Ррахмані, де Брюйне, Гілмор, Ангісса, Мерет — Ругані, Влахович.\nОЧНІ ЗУСТРІЧІ\n\nПОТОЧНА ФОРМА"
    },
    {
        "title": "День пенальті в Римі: реалізований удар Маліновського не допоміг Дженоа здійснити камбек у шаленій грі з Лаціо",
        "image": "https://images.football.ua/i/news/630x373/572/572532.jpg",
        "text": "Лаціо здобув драматичну перемогу над Дженоа з рахунком 3:2 у матчі 23-го туру італійської Серії А. Поєдинок у Римі пройшов без голів до перерви, однак у другому таймі команди влаштували справжній трилер із трьома пенальті та вирішальним м’ячем на десятій компенсованій хвилині.\nРахунок було відкрито на 56-й хвилині — Педро впевнено реалізував одинадцятиметровий після перегляду VAR. Вже за шість хвилин господарі подвоїли перевагу: Кеннет Тейлор забив свій перший гол за Лаціо, вдало завершивши атаку після проходу Ісаксена флангом.\nДженоа швидко повернула інтригу в матч. На 67-й хвилині Руслан Маліновський реалізував пенальті, а ще за вісім хвилин гості зрівняли рахунок — Вітінья Олівейра скористався помилкою оборони Лаціо після подачі з кутового. У цей відрізок ініціатива повністю перейшла до генуезців, а римляни виглядали розгубленими.\n\nРозв’язка настала вже у компенсований час. На 97-й хвилині арбітр призначив третій пенальті в матчі — за гру рукою з боку захисника Дженоа. До м’яча підійшов Даніло Катальді та холоднокровно пробив у кут, попри те що голкіпер вгадав напрямок удару. Цей гол приніс Лаціо надважливі три очки."
    },
    {
        "title": "Масуаку перейшов із Сандерленда до Ланса",
        "image": "https://images.football.ua/i/news/630x373/572/572352.jpg",
        "text": "Досвідчений конголезький захисник Артур Масуаку продовжуватиме кар'єру в Лізі 1, приєднавшись до Ланса. 32-річний лівий фланговий оборонець виступатиме за \"криваво-золотих\" на правах оренди до завершення поточного сезону.\nМасуаку став гравцем \"чорних котів\" лише минулого літа після виходу команди до Прем'єр-ліги. Проте закріпитися в основі англійського клубу йому не вдалося: у поточному сезоні на його рахунку лише чотири офіційні поєдинки без результативних дій.\nНаразі Ланс є одним із лідерів французької першості. Команда посідає другу сходинку в турнірній таблиці, маючи в активі 43 очки та відстаючи від лідируючого ПСЖ лише на два бали."
    },
    {
        "title": "ПСЖ підписав Дро Фернандеса з Барселони",
        "image": "https://images.football.ua/i/news/630x373/572/572278.png",
        "text": "Парі Сен-Жермен оголосив про перехід півзахисника Дро Фернандеса з Барселони. Французький клуб підписав контракт із 18-річним футболістом, який діятиме до 2030 року.\nУ складі парижан Фернандес виступатиме під 27-м ігровим номером. За інформацією, що з’являлася раніше, сума трансферу становила 8 мільйонів євро.\nПри цьому відступні, прописані в контракті гравця з Барселоною, складали 6 мільйонів євро.\nНагадаємо, нещодавно головний тренер каталонців, Гансі Флік емоційно прокоментував рішення гравця покинути Барселону"
    },
    {
        "title": "ПСЖ узгодив трансфер Дро з Барселони",
        "image": "https://images.football.ua/i/news/630x373/572/572179.jpg",
        "text": "Парі Сен-Жермен продовжує активну роботу на трансферному ринку. Авторитетний інсайдер Фабріціо Романо повідомив, що перехід Дро з Барселони до ПСЖ повністю узгоджено — угоду закрито.\nКлуби досягли повної домовленості після фінальних контактів цього тижня. Цікаво, що парижани погодилися заплатити суму, яка трохи перевищує клаусулу гравця, що становила 6 мільйонів євро. Це було зроблено для пришвидшення переговорів та гарантування переходу.\nСам Дро дав згоду на переїзд до Парижа ще минулого тижня, тож умови особистого контракту вже не є проблемою. Гравець прибуває до столиці Франції для проходження обов'язкового медичного обстеження та офіційного підписання документів. Оголошення про трансфер очікується найближчим часом.\nНагадаємо,  нещодавно головний тренер каталонців Ганс-Дітер Фліка прокоментував трансфер юного футболіста."
    },
    {
        "title": "ПСЖ готовий викласти 100 млн за зірку Баварії",
        "image": "https://images.football.ua/i/news/630x373/571/571984.jpg",
        "text": "Півзахисник Баварії Майкл Олісе потрапив у сферу інтересів ПСЖ. За інформацією інсайдера Екрема Конура, французький гранд готовий запропонувати за вінгера 100 мільйонів євро під час літнього трансферного вікна.\nПопри таку солідну пропозицію, Баварія не планує розставатися з гравцем. Керівництво мюнхенців уже готує для француза новий покращений контракт, щоб утримати його в команді.\nОлісе перейшов до мюнхенського клубу з Крістал Пелес у 2024 році за 53 мільйони євро. Його чинна угода розрахована до літа 2029 року.\nУ поточному сезоні вінгер демонструє феноменальну форму: у 29 матчах він забив 13 голів та віддав 21 результативну передачу. Портал Transfermarkt оцінює ринкову вартість футболіста у 130 мільйонів євро. \nРаніше Гаррі Кейн оцінив перемогу Баварії над Юніон."
    },
    {
        "title": "ПСЖ проявляє інтерес до Енцо Фернандеса",
        "image": "https://images.football.ua/i/news/630x373/571/571508.jpg",
        "text": "Півзахисник Челсі Енцо Фернандес опинився в полі зору ПСЖ, повідомляє L'Equipe.\nПаризький клуб вніс його до списку потенційних трансферних цілей, хоча наразі зимовий перехід не планується.\nАргентинець почуває невпевненість у своєму майбутньому в лондонській команді після звільнення тренера Енцо Марески. Контракт Фернандеса з Челсі розрахований до 2032 року, а в поточному сезоні АПЛ він відзначився шістьма голами та однією результативною передачею у 20 матчах.\nРаніше інтерес до аргентинця приписували Реалу. Мадридці навіть надсилали скаутів дивитись за лідером Челсі."
    },
    {
        "title": "Стали відомі пари 1/8 фіналу Кубку Франції",
        "image": "https://images.football.ua/i/news/630x373/571/571450.jpg",
        "text": "Сьогодні, 14 січня, відбулося жеребкування 1/8 фіналу Кубку Франції-2025/26.\nРезультати жеребкування:\nТулуза – Ам’єн\r\nСтрасбур – Монако\r\nРеймс – Ле-Ман\r\nНіцца – Монпельє\r\nЛіон – Лаваль\r\nМарсель – Ренн\r\nЛор’ян – ФК Париж\r\nТруа – Ланс\nМатчі 1/8 фіналу турніру пройдуть 3 та 4 лютого.\nДодамо, що чинним володарем трофею є ПСЖ, який вже залишив турнір, поступившись Парижу на стадії 1/16 фіналу."
    },
    {
        "title": "Париж у столичному дербі сенсаційно вибив ПСЖ із Забарним з Кубка Франції",
        "image": "https://images.football.ua/i/news/630x373/571/571319.jpg",
        "text": "У матчі 1/16 фіналу Кубка Франції ФК Париж здобув несподівану перемогу над Парі Сен-Жермен у столичному дербі.\nЄдиний гол зустрічі на 74-й хвилині забив Жонатан Іконе після точного пасу Ілана Кеббала, що дозволило гостям вирвати перемогу на полі фаворита.\nПоєдинок на Парк де Пренс був насичений моментами, проте ПСЖ не вдалося реалізувати численні шанси. Український захисник ПСЖ Забарний провів увесь матч, однак його гра не допомогла уникнути поразки. Гості ж грамотно оборонялися і використовували кожну можливість для контратак.\nУ другому таймі господарі створили низку небезпечних моментів: удари Вітіньї, Барколя та Кварацхелії проходили впритул, але воротар ФК Париж Нкамбадіо кілька разів рятував свою команду. Незважаючи на шалену активність ПСЖ у фінальні хвилини, захист гостей тримав оборону до фінального свистка.\nТаким чином, ФК Париж сенсаційно пройшов до наступного раунду Кубка Франції, а ПСЖ, володар минулого розіграшу, залишає турнір значно раніше очікуваного.\nПСЖ — ФК Париж* 0:1\nГол: Іконе, 74"
    },
    {
        "title": "Яремчук за крок від переходу в Ліон",
        "image": "https://images.football.ua/i/news/630x373/572/572360.jpg",
        "text": "Нападник національної збірної України Роман Яремчук може змінити клубну прописку вже найближчими днями. Як інформує авторитетний інсайдер Саша Тавольєрі, у послугах українського форварда серйозно зацікавлений французький Ліон.\nПеремовини між клубами перебувають на фінальній стадії. Гранд Ліги 1 планує оформити перехід на правах оренди з правом подальшого викупу. Ситуація розвивається настільки стрімко, що сторони можуть вдарити по руках вже сьогодні, ще до початку матчу Аякс – Олімпіакос. Показовим є той факт, що Яремчук не потрапив до заявки грецького клубу на цей поєдинок, що часто свідчить про близький трансфер.\nКлючову роль у потенційному переході відіграє головний тренер ткачів Паулу Фонсека. Екстренер Шахтаря добре знайомий з можливостями Романа і дав зелене світло на цей трансфер. Фонсека має амбітний план щодо інтеграції українця в тактичну схему.\nВін планує використовувати Яремчука в атаці разом із бразильським вундеркіндом Ендріком, який виступає за Ліон на правах оренди з мадридського Реала. Варто зазначити, що молодий бразилець зараз перебуває у фантастичній формі: у трьох стартових матчах за французький клуб він уже записав на свій рахунок 4 голи та 1 асист, регулярно стаючи найкращим гравцем зустрічей."
    },
    {
        "title": "Офіційно: Горецка залишить Баварію після закінчення сезону",
        "image": "https://images.football.ua/i/news/630x373/572/572497.jpg",
        "text": "Історія Леона Горецки в мюнхенській Баварії, яка тривала 8 років, офіційно добігає кінця. Стало відомо, що досвідчений хавбек покине клуб влітку 2026 року. Доля гравця могла вирішитися вже в це зимове трансферне вікно.\nКерівництво мюнхенців було готове відпустити футболіста і навіть погодило потенційний перехід до мадридського Атлетіко. Проте останнє слово залишилося за Горецкою. Гравець ухвалив принципове рішення не змінювати клуб посеред сезону. Він має намір чесно відпрацювати свою угоду з німецьким грандом до останнього дня.\nВлітку 2026 року термін дії контракту Леона з Баварією спливає. Сторони не будуть продовжувати співпрацю, тож півзахисник отримає статус вільного агента. Це дозволить йому самостійно обрати наступне місце роботи та приєднатися до нової команди безкоштовно.\nГорецка виступав за Баварію протягом восьми сезонів, будучи важливою ланкою в півзахисті Рекордмайстра 292 гри, 47 голів та 48 асистів. Леон вигравш з клубом усі можливі трофеї. Бундеслігу 6 разів, Кубок Німеччини 2 рази, Суперкубок Німеччини 4 рази, Лігу чемпіонів, Суперкубок УЕФА та Клубний чемпіонат світу по одному разу."
    },
    {
        "title": "Лейпциг за 21 млн євро підписав захисника Реймса Коне",
        "image": "https://images.football.ua/i/news/630x373/572/572450.jpg",
        "text": "Лейпциг на своєму офіційному сайті оголосив про підписання контракту з захисником Реймса Абдулом Коне.\nУгода з 20-річним французом розрахована до літа 2031 року.\nЗа інформацією журналіста Флоріана Плеттенберга, сума трансферу склала 17 млн ​​євро, а ще 4 млн євро прописані у якості бонусів.\nТакож наголошується, що Коне приєднатися до \"биків\" влітку цього року — таким чином футболіст завершить цей сезон у складі Реймсу, який посідає третє місце в Лізі 2.\nНинішнього сезону Коне провів 18 матчів, у яких забив один гол та віддав одну гольову передачу.\nПісля 19 турів Лейпциг набрав 39 очок і посідає четверте місце у німецькій Бундеслізі."
    },
    {
        "title": "Джеко — гравець Шальке",
        "image": "https://images.football.ua/i/news/630x373/571/571980.jpg",
        "text": "Боснійський форвард Едін Джеко став гравцем Шальке. Про перехід 39-річного футболіста повідомив офіційний сайт клубу.\nДиректор \"кобальтових\" Юрі Мюлдер прокоментував підписання зіркового ветерана:\n\"Ми придбали нападника, який протягом усієї кар'єри виступав на найвищому рівні. Крім досвіду лідера, наша команда отримає вигоду від його здібностей центрального нападника та бомбардира\".\nДжеко підписав угоду до кінця поточного сезону та виступатиме під 10-м номером. До переїзду в Гельзенкірхен він захищав кольори Фіорентини, за яку в цьому сезоні забив 2 голи у 18 матчах.\nНагадаємо, Едін уже має успішний досвід у Німеччині, де він ставав чемпіоном у складі Вольфсбурга. Також форвард відомий виступами за Манчестер Сіті, Рому та Інтер. \nРаніше Фіорентина орендувала вінгера Лідса."
    },
    {
        "title": "Баєр втратив Флеккена на два місяці",
        "image": "https://images.football.ua/i/news/630x373/571/571838.jpg",
        "text": "Воротар Баєра Марк Флеккен не зможе допомогти своїй команді у найближчих матчах через травму. Про це повідомляє журналіст Флоріан Плеттенберг.\n32-річний нідерландець зазнав травми в матчі Бундесліги проти Гоффенгайма (0:1).\nПісля медичного обстеження у голкіпера виявили розрив медіальної зв'язки правого коліна, через що він змушений пропустити близько двох місяців.\nЦього сезону Флеккен провів 26 матчів, з яких вісім на нуль при 39 пропущених м'ячах.\nПісля 17 турів Баєр набрав 29 очок і посідає шосте місце у Бундеслізі, а також йде на 20 позиції у Лізі чемпіонів після шести турів, набравши дев'ять балів."
    },
    {
        "title": "Феноменальний Олісе допоміг Баварії перевернути гру проти РБ Лейпциг",
        "image": "https://images.football.ua/i/news/630x373/571/571696.jpg",
        "text": "Чемпіонські перегони в німецькій Бундеслізі в цьому сезоні є питанням вирішеним? Можливо воно й дійсно так, бо після першого кола перевага мюнхенської Баварії над рештою команд чемпіонату виглядала дійсно надзвичайно переконливо. А на результативність колективу Венсана Компані взагалі лячно дивитись за таких умов. \"Рекордмайстер\" ще й не поступались у національній першості жодного разу до того ж.\nАле попереду ще є ціле друге коло, впродовж якого команди намагатимуться наздогнати Баварію. Серед них і РБ Лейпциг, матчем проти якого наприкінці серпня минулого року колектив Компані й розпочинав свій переможний шлях у Бундеслізі в її поточному розіграші. Тоді на Альянц Арені рахунок був приголомшливий — 6:0, тож у \"червоних биків\" під орудою Оле Вернера було природнє бажання взяти хоч якийсь реванш перед власними вболівальниками.\nІ з огляду на гру команд у першому таймі, дійсно, підстави вважати, що господарям поля щось таки вдасться в цій зустрічі, дійсно існували. Бо Лейпциг зумів розтягнути оборону суперників якомога ширше, і натомість майже бездоганно грав позаду, коли Баварія намагалась виходити з-під пресингу. І навіть забити вдалось РБ посеред першої половини зустрічі.\nНа 20 хвилині Нуса вже вчергове розкрив лівий фланг чужого штрафного передачею на хід Рауму, під простріли якого зазвичай тільки й треба, що зробити, аби ногу підставити. На цей раз нападник Ромуло не схибив, тож господарі повели за рахунком на табло, і загалом виглядали цілком упевнено до перерви, тож до їхньої переваги питань не було жодних. Баварія створила, хіба що, кілька непоганих ривків для Діаса до контратак.\nПроте в другому таймі вже все було однозначно саме на користь команди Компані. На полі замість травмованого Горецки з’явився Кімміх, і це дозволило атаці Баварії почувати себе значно більш розкуто в креативному плані. А коли ще й Олісе долучився до гри на заключні пів години, то взагалі розпочався мюнхенський карнавал на футбольному полі.\nОборона Лейпцига не впоралась ще на 50 хвилині, коли Гнабрі скористався перехопленням Упамекано й із правого флангу штрафного переграв Гулачі чи не в першому своєму моменті за гру. А потім з’явився Олісе, і за декілька хвилин записав на свій рахунок передачі з правого флангу на Кейна, Йонатана Та з подачі кутового та Павловича, а потім ще й сам забив, коли йому першим дотиком до м’яча за пів року в офіційній грі асистував Джамал Мусіала. Тобто настрій у команди Компані був просто розкішний.\nУ наступному турі мюнхенська Баварія прийматиме Аугсбург, а РБ Лейпциг навідається до Гайденгайма.\nРБ Лейпциг — Баварія 1:5\nГоли: Ромуло, 20 — Гнабрі, 50, Кейн, 67, Та, 82, Павлович, 85, Олісе, 88\nРБ Лейпциг: Гулачі — Баку, Орбан, Люкеба, Раум — Шлагер, Зайвальд (Гардер, 81), Баумгартнер (Гоміс, 84) — Діоманде, Ромуло (Банзузі, 81), Нуса (Максимович, 90)."
    },
    {
        "title": "Миколенко може продовжити кар'єру в Бундеслізі",
        "image": "https://images.football.ua/i/news/630x373/571/571506.jpg",
        "text": "Український захисник Віталій Миколенко, який виступає за Евертон, опинився в центрі уваги німецьких клубів.\nЗа даними Fußballminister, до Миколенка проявляють інтерес Боруссія Дортмунд, РБ Лейпциг та Айнтрахт Франкфурт.\nЧинний контракт Миколенка з англійським клубом завершується вже цього літа, що створює сприятливі умови для потенційного трансферу. \nРаніше стало відомо, що лідер чемпіонату Туреччини Галатасарай виявляє інтерес до Миколенка.\nВ поточному сезоні українець провів 21 матч."
    },
    {
        "title": "Бундесліга: Баварія дотиснула Кельн, перемога Лейпцига та знищення Боруссії Менхенгладбах",
        "image": "https://images.football.ua/i/news/630x373/571/571474.jpg",
        "text": "У рамках 17-го туру німецької Бундесліги відбулося ще три матчі 14 січня: мюнхенська Баварія здобула вольову перемогу над Кельном, РБ Лейпциг впевнено переміг Фрайбург, а гладбахська Боруссія зазнала нищівної поразки від Гоффенгайма.\n\r\nКельн — Баварія 1:3\r\nГоли: Майна, 41 -  Гнабрі, 45+5, Мін Дже, 71, Карл, 84\n\nРБ Лейпциг - Фрайбург 2:0\nГоли: Орбан, 53, Кардосо, 56\nРБ Лейпциг: Гулачі — Баку, Орбан, Люкеба (Бітшіабу, 88), Раум — Баумгартнер (Банзузі, 88), Зайвальд, Шлагер — Уедраого (Діоманде, 60), Кардосо (Гардер, 74), Гоміс (Нуса, 60)\nФрайбург: Атуболу — Кюблер, Огбус, Юнг, Гюнтер (Макенго, 85) — Еггештайн, Остерхаге (Шергант, 85) — Трой (Бесте, 65), Сузукі (Гріфо, 55), Манзамбі — Гелер (Матанович, 65)\nПопередження: Сузукі, Трой, Бесте\r\n \n\nГоффенгайм — Боруссія Менхенгладбах 5:1\nГоли: Крамарич, 22 (пен), 45+1, 45+4, Лемперле, 24, Мерштедт, 77 -  Матіно, 69"
    },
    {
        "title": "Артем Степанов змінить клуб: український форвард Баєра вирушає до Утрехта",
        "image": "https://images.football.ua/i/news/630x373/572/572504.jpg",
        "text": "Український форвард Артем Степанов, який належить Баєру, найближчим часом приєднається до Утрехта. Про це повідомляє журналіст Флоріан Плеттенберг.\nМолодий нападник перейде до нідерландського клубу на правах оренди — сторони вже досягли повної домовленості щодо трансферу.\nПершу частину сезону Степанов провів у Нюрнберзі з Другої Бундесліги, однак 30 січня німецький клуб достроково припинив оренду гравця.\nУ складі Нюрнберга 18-річний українець зіграв 15 матчів, відзначився двома голами та однією результативною передачею."
    }
]