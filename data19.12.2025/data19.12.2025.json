[
    {
        "title": "Манчестер Сіті вибив Брентфорд з Ярмолюком з чвертьфіналу Кубка ліги",
        "image": "https://images.football.ua/i/news/630x373/569/569758.jpg",
        "text": "Кожного сезону необхідність такого турніру, як Кубок англійської ліги, у розкладі команд ставлять під сумнів. Але кожного сезону його проводять і зупинятись якось не збираються, незважаючи на цю критику. Ось і цього разу ми вже перебуваємо в середині грудня за календарем, а отже настав час дивитись матчі чвертьфінальної стадії, тим паче, що через участь Крістал Пелес у Лізі конференцій УЄФА цей раунд розтягнеться на два тижні.\nАле про лондонське дербі \"склярів\" та Арсеналу ми ще поговоримо згодом, тоді як зараз на порядку денному, а точніше — пізньому вечірньому за київським часом, була гра на Етіхаді поміж Манчестер Сіті та Брентфордом, де ми, безперечно, хотіли подивитись на гру Єгора Ярмолюка в складі \"бджіл\".\nПроте господарями становища, а не тільки арени, усе одно залишалась команда Хосепа Гвардіоли, і в підсумку футбольний вечір під класичним англійським дощем видався таким собі за рівнем ажіотажу. Можна сказати, що \"містяни\" навіть надто легко досягли бажаного результату. І це при тому, що в них була помітна ротація, тоді як у суперників лише точкова.\nПідопічні Кейта Ендрюса вирішили побудували гру на швидких вертикальних атаках, але до чого це в підсумку призвело? Ми поперерві побачили аж п’ять офсайдів у гравців Брентфорда, і на цьому несподіванки, які із собою привезли гості на Етіхад, завершились. Хоча, якби був присутній VAR на цій стадії, то момент на 15 хвилині з поштовхом Хусанова проти Шаде в ситуації останнього захисника перед воротами цілком імовірно потягнув би на пряму червону, і тоді б була геть інша гра.\nАле VAR не було, епізод потягнув лише на жовту, а потім, на 32 хвилині, Шеркі зіграв на підбиранні відскоку від подачі кутового з правого флангу в зоні перед чужим штрафним, після чого поклав на газон Дамсгора замахом, а ще одним дотиком спрямував м’яч під поперечину. Перевага на м’ячі на той момент уже була за Сіті й доволі помітна.\nУ другому ж таймі Брентфорд лише зусиллями Аєра та його дальнього удару потурбував Траффорда, тоді як невдовзі після цього на 67 хвилині Савіо відправив до лівого флангу контратаки Рейндерс, а цього разу вже біля власних воріт рикошет від ноги Аєра в підкаті перевів м’яч за комірець воротарю на завершення епізоду. Після цього у змістовний футбол на Етіхаді не грали, бо з переможцем усе було зрозуміло, а витрачати зайві сили на Кубок ліги й самі футболісти інколи не хочуть.\n\nМанчестер Сіті — Брентфорд 2:0\nГоли: Шеркі, 32, Савіньйо, 67\nМанчестер Сіті: Траффорд — Льюїс, Хусанов, Аке, О’Райлі (М. Нунеш, 65) — Шеркі (Б. Сілва, 66), Ніко Гонсалес (Гвардіол, 65), Рейндерс — Бобб (Фоден, 19, Грей, 82), Мукаса, Савіо.\nБрентфорд: Вальдімарссон — Кайоде (Гікі, 76), Коллінз, Аєр, ван ден Берг, Генрі (Льюїс-Поттер, 76) — Єнсен (Донован, 81), Ярмолюк (Конак, 88) — Дамсгор, Янельт — Шаде (Г. Нунес, 88).\n\nПопередження: Хусанов, М. Нунес"
    },
    {
        "title": "Уряд Великої Британії висунув Абрамовичу ультиматум щодо 2,5 млрд фунтів для України — BBC",
        "image": "https://images.football.ua/i/news/630x373/569/569743.jpg",
        "text": "Уряд Великої Британії надав колишньому власнику лондонського Челсі та російському олігарху Роману Абрамовичу останній шанс виконати обіцянку та переказати 2,5 млрд фунтів стерлінгів на підтримку постраждалих від війни в Україні. Про це повідомляє BBC.\nЧИТАЙТЕ ТАКОЖ: Де гроші України? Пояснюємо, що відбувається навколо продажу Челсі\nЗазначається, що у 2022 році Абрамович пообіцяв спрямувати кошти, отримані від продажу Челсі, на допомогу жертвам російського вторгнення в Україну.\nОднак гроші досі залишаються замороженими на банківському рахунку у Великій Британії через розбіжності щодо їхнього використання. Британський уряд наполягає, що кошти мають бути спрямовані виключно на гуманітарні потреби в Україні, тоді як сам бізнесмен заявляв про бажання допомогти \"всім жертвам війни\", включно з росіянами.\n\nПрем’єр-міністр Великої Британії Кір Стармер заявив, що Абрамович повинен \"заплатити негайно\", і попередив про готовність уряду звернутися до суду, якщо цього не станеться. Міністерство фінансів країни також підтвердило, що за умовами спеціальної ліцензії кошти не можуть принести користь самому Абрамовичу чи будь-яким іншим особам, які перебувають під санкціями.\n\"Моє повідомлення Абрамовичу чітке: час спливає. Здійсніть зобов'язання, які ви взяли, і заплатіть зараз, а якщо ні — ми готові йти до суду та гарантувати, що кожна копійка дійде до тих, чиє життя було зруйноване незаконною війною путіна\", — заявив Сер Кір.\nМіністерка закордонних справ Іветт Купер у коментарі BBC наголосила, що Абрамович має виконати своє зобов’язання, і додала, що уряд не виключає судового розгляду.\n\"Я закликаю його не намагатися ініціювати подальші судові позови. Неприпустимо, щоб понад 2,5 мільярди фунтів боргу перед українським народом залишалися замороженими на рахунку у британському банку\", — заявила Купер.\nЗа інформацією джерела, у російського олігарха є 90 днів, аби ухвалити рішення, перш ніж британська влада перейде до юридичних дій."
    },
    {
        "title": "Челсі не без проблем пройшов Кардіфф Сіті та став першим півфіналістом Кубка англійської ліги",
        "image": "https://images.football.ua/i/news/630x373/569/569687.jpg",
        "text": "У чвертьфіналі Кубка англійської ліги Кардіфф Сіті, який упевнено очолює турнірну таблицю третього дивізіону, приймав лондонський Челсі.\nГосподарі намагалися нав’язати боротьбу фавориту й довгий час тримали інтригу у протистоянні.\nРахунок у матчі відкрив Челсі на 57-й хвилині — Алехандро Гарначо скористався моментом у штрафному майданчику та вивів гостей уперед. Втім, Кардіфф зумів відповісти: на 75-й хвилині Девід Тернбулл ударом головою після подачі з флангу відновив рівновагу та змусив стадіон вибухнути емоціями.\nКінцівка зустрічі залишилася за лондонцями. На 82-й хвилині Педру Нету точним ударом повернув Челсі перевагу, а вже у компенсований арбітром часом вищезгаданий Гарначо оформив дубль та зняв усі питання щодо переможця.\nТаким чином, Челсі здобув перемогу з рахунком 3:1 та вийшов до півфіналу Кубка англійської ліги, тоді як Кардіфф Сіті залишає турнір, продемонструвавши гідний опір одному з грандів англійського футболу.\nКардіфф Сіті — Челсі 1:3\nГоли: Тернбулл, 75 — Гарначо, 57, 90+3, Нету, 82\nКардіфф Сіті: Тротт — Нг (Фіш, 90), Лоулор, Чемберс, Беган — Вінтл, Тернбулл — Колвілл (Робертсон, 80), Девіс (Віллок, 56), Ешфорд — Робінсон (Салеш, 56).\nЧелсі: Йоргенсен — Ачімпонг (Чалоба, 84), Тосін, Бадьяшиль, Гато — Кайседо, Андрей Сантос — Джордж (Гарначо, 46), Буонанотте (Гюсто, 66), Гіттенс (Нету, 66) — Гію (Жуан Педро, 46).\nПопередження: Девіс, Чемберс — Кайседо"
    },
    {
        "title": "Крістал Пелес розглядає Бордаласа, оскільки Гласнер не планує продовжувати контракт",
        "image": "https://images.football.ua/i/news/630x373/569/569663.jpg",
        "text": "Крістал Пелес зацікавився кандидатурою головного тренера Хетафе Хосе Бордаласа на випадок відходу Олівера Гласнера. Про це повідомляє Cadena SER.\nЗа інформацією джерела, австрійський наставник не планує продовжувати контракт із лондонським клубом після завершення цього сезону, коли й спливає його поточна угода.\nЗазначається, що Гласнер має намір у сезоні-2026/27 очолити один із топклубів Прем’єр-ліги, тому Крістал Пелес уже вивчає можливі варіанти заміни. Серед них високо оцінюється фігура Бордаласа, який добре зарекомендував себе роботою в Хетафе.\nХоча офіційних контактів між Крістал Пелес і представниками іспанського тренера наразі не було, цей варіант вважається цілком реалістичним. Бордаласу імпонує англійський футбол, а в лондонському клубі йому готові запропонувати довгостроковий проєкт із чіткою стратегією розвитку.\nХосе Бордалас очолює Хетафе з сезону-2016/17, за винятком кампанії-2021/22, яку він провів у Валенсії. Найуспішнішим періодом його роботи стала кампанія-2018/19, коли команда посіла п’яте місце в Ла Лізі та здобула путівку до Ліги Європи.\nНаразі Хетафе під керівництвом Бордаласа перебуває в середині турнірної таблиці чемпіонату Іспанії, займаючи десяту позицію з 20 очками після двох поспіль поразок. Попри це, робота іспанського фахівця продовжує привертати увагу клубів за межами Ла Ліги."
    },
    {
        "title": "Доннарумму визнано найкращим воротарем року за версією ФІФА",
        "image": "https://images.football.ua/i/news/630x373/569/569652.png",
        "text": "Італійський голкіпер Джанлуїджі Доннарумма отримав нагороду The Best FIFA Men’s Goalkeeper 2025, ставши найкращим воротарем світу за підсумками року. Для 26-річного футболіста це перше в кар’єрі здобуття престижного індивідуального трофея.\nМинулий сезон Доннарумма провів у складі Парі Сен-Жермен і виграв із клубом одразу чотири трофеї. Головним досягненням стала перемога в Лізі чемпіонів УЄФА, де у фіналі парижани розгромили Інтер з рахунком 5:0, а італієць зберіг свої ворота недоторканними. Воротар також відзначився серією яскравих матчів на шляху до фіналу турніру.\nОкрім європейського тріумфу, Доннарумма допоміг ПСЖ здобути титули чемпіона Франції, володаря Кубка країни та Суперкубка, а також став срібним призером Клубного чемпіонату світу FIFA 2025.\nПісля завершення сезону італійський голкіпер перейшов до Манчестер Сіті, де наразі виступає в англійській Прем’єр-лізі. У голосуванні за нагороду FIFA він випередив таких конкурентів, як Аліссон Бекер, Тібо Куртуа, Еміліано Мартінес, Мануель Ноєр, Давід Рая, Янн Зоммер та Войцех Щесни."
    },
    {
        "title": "Бруну Фернандеш: Ман Юнайтед хотів, щоб я пішов, і від цього мені дуже боляче",
        "image": "https://images.football.ua/i/news/630x373/569/569643.jpg",
        "text": "Бруну Фернандеш заявив, що манкуніанський клуб був готовий із ним розлучитися минулого літа. У літнє вікно з'явилися чутки, що Бруну може перебратися до саудівського клубу, проте хавбек залишився в Англії.\n\"Клуб хотів, щоб я пішов влітку, і ця думка міцно засіла у мене в голові. Я говорив про це директорам, але, думаю, їм просто не вистачило сміливості ухвалити таке рішення. Я вирішив залишитися — частково через сімейні обставини, але ще й тому, що щиро люблю цей клуб. Розмова з тренером теж вплинула на мене. Однак з боку керівництва відчувалося щось на кшталт: \"Якщо ти підеш, ми особливо не засмутимося\".\n\"Мені від цього дуже боляче. Навіть не стільки боляче, скільки сумно, адже мені абсолютно нема в чому дорікнути. Я завжди в строю, завжди граю. Викладаюся без залишку. А потім дивишся на всі боки і бачиш футболістів, які не цінують клуб так само сильно і не захищають його. Ось від цього стає по-справжньому сумно\", — наводить слова Фернандеша Sport Witness. \nРаніше повідомлялося, що зірка Ньюкасла хоче в Манчестер Юнайтед."
    },
    {
        "title": "Челсі проти валлійської сенсації, Ярмолюк протистоятиме Ман Сіті: анонс матчів 1/4 Кубка англійської ліги",
        "image": "https://images.football.ua/i/news/630x373/569/569578.jpg",
        "text": "Кубок англійської ліги вступає у вирішальну фазу, де кожен матч може стати шляхом до тріумфу або драмою останнього акорду. У чвертьфіналі цьогорічного турніру грандіозні амбіції титанів Прем'єр-ліги зіткнуться зі сталевим характером аутсайдерів, створюючи ідеальний кубковий коктейль з непередбачуваності, напруги та жаги до успіху.\nІсторія чекає на своїх героїв: чи зуміє Кардіфф, лідер третього дивізіону, підкорити нестабільний Челсі? Чи знайде Брентфорд із Єгором Ярмолюком ключ до брами могутнього Манчестер Сіті? Чи змогу чинний володар трофею Ньюкасл піти на захист у грі з Фулгемом? І чи повторить Крістал Пелес свій тріумфальний шлях минулого сезону проти Арсеналу?\n\nВІВТОРОК, 16 ГРУДНЯ, 22:00 ▪️ КАРДІФФ СІТІ СТЕДІУМ, КАРДІФФ ▪️ ГОЛОВНИЙ АРБІТР — ТОНІ ГАРРІНГТОН ▪️ ПРЯМА ТРАНСЛЯЦІЯ НА SETANTA SPORTS​\n\nУ вівторок на стадіоні Кардіфф Сіті відбудеться справжня кубкова боротьба, де панівні амбіції лондонського гранда зіткнуться зі сталевим прагненням лідера третього дивізіону. Кардіфф боротиметься за шанс повторити легендарний фінальний успіх 2012 року, тоді як Челсі, за лаштунками якого останнім часом точиться справжня драма, прагне повернутися на переможну серію та здобути путівку в півфінал.\nКардіфф Сіті під керівництвом Браяна Баррі-Мерфі підходить до історичного матчу у статусі лідера Першої ліги та на хвилі чудової форми: у останніх семи матчах у всіх турнірах команда здобула шість перемог. Сила валійців цього сезону – у впевненій грі та вмінні долати сильніших суперників: шлях до чвертьфіналу пролягав через перемоги над прем'єр-ліговим Бернлі та амбітним Рексемом. Однак на шляху до сенсації є перепони: команда має серйозні кадрові втрати, зокрема через травми Габріела Ошо та Рубіна Колвілла. На додаток, за правилами турніру, в матчі не зможе взяти участи орендований у Челсі півзахисник Омарі Келліман.\nЧелсі прибуває до Уельсу після важливої, але суперечливої перемоги над Евертоном (2:0), яка перервала серію з чотирьох матчів без перемог. Однак спокій відновлення команди Енцо Марески знову затьмарюють проблеми. Ключовий творчий гравець команди Коул Палмер, який лише повернувся після травми та забив у минулій грі, медичним штабом не допущений до гри через ризик перенавантаження. Це значна втрата для \"синіх\". До списку травмованих також входять Ліам Делап, Ромео Лавіа та Леві Колвілл. Очікується, що Мареска зробить ротацію, надавши шанс гравцям, яким не вистачає ігрової практики, але цей крок у разі невдачі точно не додасть йому прихильників після нещодавніх різких звинувачень на адресу керівництва та критиків.\nЗа версією букмекерів, сьогодні більше шансів на успіх мають підопічні Енцо Марески. Так, на перемогу Челсі в основний час пропонується коефіцієнт 1.28, тоді як потенційний успіх Кардіффа оцінюється показником 9.50. Ймовірність нічийного результату представлена ​​коефіцієнтом 5.50. \nКАРДІФФ СІТІ : Тротт — Нг, Фіш, Чемберс, Баган — Вінтл, Робертсон, Тернбулл — Ешфорд, Салех, Дж. Колвілл\nЧЕЛСІ : Йоргенсен — Ачімпонг, Тосін, Бадьяшиль, Гато — Кайседо, Андрей Сантос — Естеван, Буонанотте, Гіттенс — Джордж\n\n\nСЕРЕДА, 17 ГРУДНЯ, 21:30 ▪️ ЕТІХАД СТЕДІУМ, МАНЧЕСТЕР ▪️ ГОЛОВНИЙ АРБІТР — СЕМ БАРРОТТ ▪️ ПРЯМА ТРАНСЛЯЦІЯ НА SETANTA SPORTS​\n\nВ одному з фінальних матчів року на Етіхаді зійдуться два представники Прем’єр-ліги в пошуках путівки до півфіналу Кубка англійської ліги. Для Манчестер Сіті це шанс повернутися на тропу тріумфів у турнірі, в якому вони тривалий час домінували, а для Брентфорда — історична можливість зробити крок до першого серйозного трофея.\nМанчестер Сіті підходить до матчу у блискучій формі: команда Пепа Гвардіоли виграла п’ять останніх ігор у всіх турнірах поспіль. Цієї осені \"містяни\" вже обіграли Брентфорд у чемпіонаті з рахунком 1:0, а також не програють \"бджолам\" вже п’ять матчів поспіль. Попри те, що основний фокус клубу завжди зосереджений на турнірах вищого рівня, Кубок ліги залишається таким змаганням, де Гвардіола може дозволити собі ротацію та дати шанс гравцям резерву. У рамках цього турніру Сіті раніше вже легко подолали Гаддерсфілд та Свонсі, а зараз їхня мета — вперше з 2021 року подолати бар’єр чвертьфіналу. За останні п’ять ігор атака манчестерська команди забила 16 голів, демонструючи потужну результативність на чолі з Ерлінгом Голандом. \nБрентфорд, навпаки, вступає в гру після низки невдач. У чемпіонаті команда не виграє вже три матчі, а в останній грі зіграла внічию з Лідсом. На виїзді ситуація ще більш сумнівна: \"бджоли\" зазнали чотирьох поразок поспіль, пропускаючи щонайменше два голи за гру. Проте саме у Кубку ліги шлях команди виглядає натхненно: вони впевнено пройшли Борнмут, Астон Віллу та розгромили Грімсбі з рахунком 5:0. Це вже четвертий чвертьфінал турніру для клубу за останні шість сезонів, що свідчить про серйозне ставлення до змагання. Для тренера Кіта Ендрюса та його гравців, зокрема для українського півзахисника Єгора Ярмолюка, цей матч — шанс написати історію та вперше з 2021 року вивести клуб у півфінал.\nЗа версією букмекерів, більше шансів на успіх мають підопічні Пепа Гвардіоли. Так, на перемогу Манчестер Сіті в основний час пропонується коефіцієнт 1.36, тоді як потенційний успіх Брентфорда оцінюється показником 7.50. Ймовірність нічийного результату представлена ​​коефіцієнтом 5.00. \nМАНЧЕСТЕР СІТІ : Траффорд — Льюїс, Хусанов, Аке, Аїт-Нурі — Рейндерс, Бернарду Сілва — Бобб, Шеркі, Савіньйо — Мармуш\nБРЕНТФОРД : Валдімарссон — Кайоде, Коллінз, ван ден Берг, Генрі — Гендерсон, Ярмолюк — Уаттара, Дамсгор, Шаде — Ігор Тьяго\n\n\nСЕРЕДА, 17 ГРУДНЯ, 22:15 ▪️ СЕНТ ДЖЕЙМС ПАРК, НЬЮКАСЛ ▪️ ГОЛОВНИЙ АРБІТР — ДАРРЕН ІНГЛЕНД ▪️ ПРЯМА ТРАНСЛЯЦІЯ НА SETANTA SPORTS​\n\nУ чвертьфіналі Кубка англійської ліги зіштовхнуться двоє суперників, які добре знають один одного — чинні трофейні володарі Ньюкасл та амбітний Фулгем. Сент-Джеймс Парк стане ареною для чергової битви цих команд у поєдинку, де на кону буде не лише путівка до півфіналу, а й право продовжити боротьбу за престижний трофей. Доля матчу може значною мірою залежати від реакції \"сорок\" на недавнє прикре дербійна поразка.\nНьюкасл підходить до цього матчу зі змішаними почуттями. З одного боку, команда Едді Гау продовжує демонструвати могутню домашню форму, перемагаючи у двох останніх матчах Кубка ліги та залишаючись неймовірно стабільною на Сент-Джеймс Парк у рамках цього турніру. Їхній шлях до чвертьфіналу — перемоги над Бредфордом та Тоттенгемом — свідчить про серйозність намірів захистити титул. З іншого боку, поразка у Тайн-Вір дербі від Сандерленда залишила глибокий слід і, безсумнівно, викличе бажання команди негайно реагувати та відновити авторитет. Для Гау це виклик: знайти баланс між необхідністю дати відповідь і потенційним ротаційним складом, враховуючи також майбутній матч АПЛ проти Челсі.\nФулгем під керівництвом Марку Сілви має на меті повторити або навіть покращити свій минулорічний успіх, коли команда дійшла до півфіналу. \"Коттеджери\" дісталися цього етапу, обігравши Брістоль Сіті та Кембрідж, а в четвертому раунді у напруженій серії пенальті взяли гору над Вікомб Вондерерс. Однак нинішня картина для лондонського клубу суттєво ускладнилася. Команду чекає грубий удар через відсутність цілої низки ключових гравців, які вирушили на Кубок африканських націй: нападника Чуквуезе, півзахисника Алекса Івобі та захисника Бессі. Ці втрати серйозно підривають глибину складу та атакуючий потенціал Фулгема, але й у суперника є свої втрати, якими можна користуватися.\nЗа версією букмекерів, більше шансів на успіх мають підопічні Едді Гау. Так, на перемогу Ньюкасла в основний час пропонується коефіцієнт 1.68, тоді як потенційний успіх Фулгема оцінюється показником 4.50. Ймовірність нічийного результату представлена ​​коефіцієнтом 4.00. \nНЬЮКАСЛ : Рамсдейл — Лівраменто, Шер, Берн, Голл — Бруно, Жоелінтон, Тоналі — Еланга, Вольтемаде, Гордон.\nФУЛГЕМ : Лено — Тете, Андерсен, Куенка, Сессеньйон — Берге, Лукич, Вілсон — Сміт-Роу, Траоре — Хіменес\n\n\nВІВТОРОК, 23 ГРУДНЯ, 22:00 ▪️ ЕМІРЕЙТС СТЕДІУМ, ЛОНДОН ▪️ ГОЛОВНИЙ АРБІТР — ?▪️ ПРЯМА ТРАНСЛЯЦІЯ НА SETANTA SPORTS​\n\nОкремий анонс до цього протистояння буде опублікований в день матчу, 23 грудня.\nЗа версією букмекерів, більше шансів на успіх мають підопічні Мікеля Артети. Так, на перемогу Арсеналу в основний час пропонується коефіцієнт 1.56, тоді як потенційний успіх Крістал Пелес оцінюється показником 6.50. Ймовірність нічийного результату представлена ​​коефіцієнтом 4.07. \nАРСЕНАЛ : -\nКРІСТАЛ ПЕЛЕС : -"
    },
    {
        "title": "Лондонське дербі та \"Ель Шейхіко\": відомі півфінальні пари Кубка англійської ліги",
        "image": "https://images.football.ua/i/news/630x373/569/569761.jpg",
        "text": "Після завершення більшості чвертьфінальних матчів та традиційного жеребкування стали відомі пари півфіналу Кубка англійської ліги.\nЗгідно з результатами жеребу, Челсі у півфіналі зіграє з переможцем пари Арсенал – Крістал Пелес.\nВ іншому півфінальному протистоянні Ньюкасл Юнайтед зустрінеться з Манчестер Сіті.\n\nНа шляху до цієї стадії Челсі переграв Кардіфф Сіті з рахунком 3:1, Манчестер Сіті здолав Брентфорд (2:0), а Ньюкасл Юнайтед у напруженому матчі вибив Фулгем (2:1).\nОстанній учасник півфіналу визначиться 23 грудня на стадіоні Емірейтс, де Арсенал прийматиме Крістал Пелес.\nБазові дати проведення півфінальних матчів заплановані на тижні, що розпочинаються 12 січня та 2 лютого 2026 року. Фінал Кубка англійської ліги відбудеться 22 березня 2026 року."
    },
    {
        "title": "Фабіу Сілва наблизився до переходу в Бетіс",
        "image": "https://images.football.ua/i/news/630x373/569/569723.jpg",
        "text": "Перемовини між оточенням нападника Боруссії Дортмунд Фабіу Сілви та іспанським Бетісом перебувають на просунутій стадії. \nЗгідно з інформацією джерела, андалузці намагаються домовитися про оренду 23-річного португальця в зимове трансферне вікно з подальшим правом викупу. Керівництво \"джмелів\" не проти такого розвитку подій, хоча кілька деталей майбутньої угоди все ще потребують узгодження. Сам гравець схвально ставиться до перспективи виступів у чемпіонаті Іспанії.\nТривалий час на Фабіу Сілву претендувала італійська Рома, проте наразі шанси \"вовків\" на підписання форварда оцінюються як мізерні.\nУ поточному сезоні нападник провів на полі 15 матчів (загалом 348 хвилин), у яких встиг забити один гол та віддати три гольові передачі. Ринкова вартість футболіста складає близько 28 мільйонів євро. \nРаніше повідомлялося, що форвард Боруссії Дортмунд може перебратися до Серії А."
    },
    {
        "title": "Барселона дотиснула Гвадалахару та вийшла до 1/8 фіналу Кубка Іспанії",
        "image": "https://images.football.ua/i/news/630x373/569/569688.jpg",
        "text": "У матчі 1/16 фіналу Кубка Іспанії Барселона на виїзді зустрічалася з Депортіво Гвадалахара — одним з аутсайдерів третього дивізіону. Попри величезну різницю в класі, господарі зуміли нав’язати фавориту серйозний опір і зберігали інтригу майже до кінця поєдинку.\nПерший тайм пройшов під повним контролем Барселони, яка володіла м’ячем і регулярно загрожувала воротам суперника. Втім, Гвадалахару не раз виручав голкіпер Дані Вісенте, а також самовіддана гра в обороні, завдяки чому рахунок до перерви так і не було відкрито.\nПісля паузи каталонці продовжили тиснути й зрештою досягли свого на 77-й хвилині — Андреас Крістенсен замкнув передачу Френкі де Йонга та вивів Барселону вперед. Остаточно питання щодо переможця зняв Маркус Рашфорд, який у компенсований час скористався асистом Ламіна Ямаля та встановив фінальний рахунок.\nПеремога 2:0 дозволила Барселоні без сенсацій пройти до 1/8 фіналу Кубка Іспанії, тоді як Депортіво Гвадалахара залишає турнір із піднятою головою після гідного матчу проти лідера Ла Ліги.\nГвадалахара — Барселона* 0:2\nГоли: Крістенсен, 77, Рашфорд, 90+3"
    },
    {
        "title": "Гільєрмо Альмада став третім головним тренером Реал Ов’єдо цього сезону",
        "image": "https://images.football.ua/i/news/630x373/569/569685.png",
        "text": "Реал Ов’єдо офіційно оголосив про призначення Гільєрмо Альмади на посаду головного тренера першої команди. Про це повідомила пресслужба клубу.\n59-річний уругваєць перейшов з Реал Вальядолід після досягнення домовленості між клубами щодо передачі тренерських прав. Контракт Альмади з Реал Ов’єдо розрахований до кінця поточного сезону.\nУ нинішній кампанії Альмада працював з Реал Вальядолід, який під його керівництвом провів 18 матчів у Сегунді та посідав 10-те місце в турнірній таблиці. Раніше тренер очолював Пачуку, з якою у сезоні-2023/24 виграв Лігу чемпіонів КОНКАКАФ, а також має успішний досвід роботи в Мексиці, Еквадорі та Уругваї.\nРазом з Альмадою до Ов’єдо прибув його асистент Дарвін Кінтана. Перший тренувальний день нового наставника запланований на вівторок, а офіційна презентація відбудеться найближчими днями.\nЗазначимо, що Альмада став уже третім головним тренером Реал Ов’єдо в поточному сезоні після Велько Пауновича та Луїса Карріона. Наразі команда перебуває на 19-й позиції в турнірній таблиці Ла Ліги, маючи 10 очок."
    },
    {
        "title": "Циганков увійшов до команди тижня Ла Ліги за версією Marca",
        "image": "https://images.football.ua/i/news/630x373/569/569678.jpg",
        "text": "Український півзахисник Жирони Віктор Циганков знову опинився в центрі уваги іспанських ЗМІ.\nОдне з найпрестижніших спортивних видань Іспанії, Marca, включило нашого співвітчизника до символічної збірної туру Ла Ліги.\nЖурналісти та аналітики Marca високо оцінили виступ 28-річного українця в останньому матчі іспанської першості. Дубль Циганкова допоміг Жироні здолати Реал Сосьєдад з рахунком 2:1. Віктор став найкращим гравцем матчу, отримавши оцінку 8.8\nУкраїнець традиційно відзначився активністю на фланзі, креативними рішеннями в атаці та високою ефективністю, що дозволило йому вибороти місце серед одинадцяти найкращих футболістів вікенду.\nРазом із Циганковим до символічної збірної туру потрапили й інші зірки чемпіонату:\nВоротар: Андрей Раду (Сельта)\nЗахисники: Маркос Алонсо (Сельта) Неманья Гудель (Севілья) Леандро Кабрера (Еспаньйол) Марк Пубіль (Атлетіко Мадрид) \n.Півзахисники: Рафінья (Барселона) Аззедін Унахі (Жирона) Віктор Циганков (Жирона)\nНападники: Антуан Грізманн (Атлетіко Мадрид) Джуд Беллінґем (Реал Мадрид). Че Адамс (Севілья)"
    },
    {
        "title": "Депортіво Гвадалахара — Барселона. Анонс матчу 1/16 фіналу Кубка Іспанії 16.12.2025",
        "image": "https://images.football.ua/i/news/630x373/569/569607.jpg",
        "text": "Поєдинок 1/16 фіналу Кубка Іспанії між скромною Гвадалахарою та могутньою Барселоною стане знаковою подією для невеликого кастильського міста, яке вперше приймає клуб такого рівня.\nДепортіво Гвадалахара — Барселона\nВівторок, 16 грудня, 22:00, стадіон Естадіо Педро Ескартін, Гвадалахара\r\n1/16 фіналу Кубка Іспанії\r\nПряма трансляція на медіасервісі MEGOGO. \n\nДля Гвадалахари, яка представляє третій дивізіон, цей кубковий поєдинок — історична подія, адже клуб вперше дійшов до 1/16 фіналу турніру. Господарі, які переживають не найкращі часи у своєму чемпіонаті, підходять до зустрічі із завданням показати максимальну дисципліну. На їхньому боці буде шалена підтримка вболівальників на арені Естадіо Педро Ескартін, оскільки місто живе передчуттям футбольного свята. Проте, на лаві запасних не буде головного тренера Пере Марті через дискваліфікацію. \nНа противагу цьому, Барселона продовжує домінувати на внутрішній арені. Команда Гансі Фліка демонструє непогану форму у Ла Лізі, здобувши вже сім перемог поспіль, часто з великою різницею у рахунку, та впевнено лідирує в таблиці. Навіть пропустивши першими, каталонці швидко відновлюють контроль і доводять матчі до логічного завершення. Попри те, що \"синьо-гранатові\" запланували суттєву ротацію складу, заміна лідерів не зменшує загального класу команди, яка вміє зламувати організований \"низький блок\" суперників завдяки контролю та терпінню. \n1/16 фіналу Кубка Іспанії є ідеальною платформою для повернення ключових гравців. Очікується, що після травми на воротах каталонців може з'явитися Марк-Андре тер Штеген. З огляду на всі фактори, включаючи потужний атакувальний резерв каталонців та наявні проблеми в обороні господарів, найбільш імовірним сценарієм є перемога Барселони без необхідності залучати всіх основних зірок.\nДепортіво Гвадалахара: Зарко — Галардо, Абланке, Родрігес, Мартінес — Гіл, Нескес, Кальво, Альварес — Каропіче, Муньйос. \nБарселона: тер Штеген — Торрентс, Крістенсен, Мартін, Бальде — Берналь, Касадо — Барджі, Маркес, Рашфорд — Левандовські.\nНе зіграють: ... — Гаві, Ольмо (Барселона).\nПід питанням: Аміго (Гвадалахара) — Левандовські (Барселона).\n\nОчні зустрічі\n- Раніше команди не грали між собою."
    },
    {
        "title": "Реал здобув виїзну перемогу над Алавесом",
        "image": "https://images.football.ua/i/news/630x373/569/569552.jpg",
        "text": "Мадридський Реал успішно провів виїзний матч 16-го туру чемпіонату Іспанії, обігравши Алавес з рахунком 2:1. Команда Хабі Алонсо змогла дотиснути суперника в другому таймі та здобути важливу перемогу.\nРахунок у зустрічі відкрив Кіліан Мбаппе, який відзначився на 24-й хвилині. У другій половині матчу господарі зуміли зрівняти — на 68-й хвилині забив Карлос Вісенте. Проте вже за вісім хвилин Родріго повернув Реалу перевагу, встановивши остаточний результат.\nПісля цього поєдинку мадридський клуб закріпився на другій позиції в турнірній таблиці Ла Ліги, набравши 39 очок і продовжуючи переслідувати Барселону, яка лідирує з 43 балами. Алавес із 18 очками розташовується на 12-му місці.\nАлавес — Реал Мадрид 1:2\nГоли: Вісенте, 70 -  Мбаппе, 24, Гоес, 76\nАлавес: Сівера — Отто, Теналья, Пачеко, Парада — Бланко — Калебе, Ібаньєс (Аленья, 68), Суарес (Гевара, 83), Реббаш (Мартінес, 68) — Боє\nРеал Мадрид: Куртуа — Вальверде, Асенсіо, Рюдігер, Вальдепеньяс Талавера — Гюлер (Гарсія, 78), Чуамені, Беллінгем — Гоес (Діас, 83), Мбаппе, Вінісіус (Мастантуоно, 90)\nПопередження: Вісенте, Реббаш — Талавера"
    },
    {
        "title": "Алавес — Реал Мадрид. Анонс і прогноз на матч Ла Ліги 14.12.2025",
        "image": "https://images.football.ua/i/news/630x373/569/569393.jpg",
        "text": "Реал Мадрид прагнутиме оговтатися від двох поспіль поразок, коли відновить свою кампанію в Ла Лізі матчем проти Алавеса на стадіоні Мендісорроса в неділю.\nАлавес — Реал Мадрид\nНеділя, 14 грудня, 22:00, стадіон Естадіо Мендісорроса (Віторія-Гастейс)\r\nПряма трансляція на медіасервісі MEGOGO. \n\n\"Синьо-білі\" мають п'ять перемог, три нічиї та сім поразок у 15 матчах цього сезону. Баски підійдуть до цього матчу після результату, що підняв моральний дух, обігравши Реал Сосьєдад 1:0, а також здолали Португалете в Кубку Іспанії на початку місяця, тому грудень для них є успішним. Команда Едуардо Коудета, яка минулого сезону фінішувала 15-ю, демонструє явний простір для покращення цього сезону, і це один з найуспішніших періодів в історії Алавеса з точки зору виступів у вищому дивізіоні.\n\"Синьо-білі\" сильні на домашньому полі цього сезону, набравши 14 очок у восьми матчах, зазнавши лише двох поразок. Проте, вони прийматимуть Реал Мадрид, який має найкращий виїзний показник у дивізіоні в сезоні-2025/26. Алавес протистояв Реал Мадриду 44 рази і зумів виграти лише п'ять разів, що показує масштаб їхнього завдання у цьому матчі.\nРеал Мадрид має серію із семи перемог поспіль проти Алавеса і не програвав \"синьо-білим\" на їхньому стадіоні з жовтня 2018 року. Однак, буде справедливо сказати, що \"вершкові\" підходять до цього матчу не в найкращому настрої, програвши два останні матчі та вигравши лише два з восьми в усіх турнірах.\nКоманда Хабі Алонсо зазнала домашньої поразки 0:2 від Сельта Віго у Ла Лізі минулих вихідних, а потім програла вдома 1:2 Манчестер Сіті у Лізі чемпіонів у середу ввечері. Тиск на головного тренера Алонсо зростає, і він просто не може дозволити собі ще одну невдачу. Водночас Реал Мадрид зумів здобути перемогу 3:0 над Атлетік Більбао у своєму останньому виїзному матчі в лізі, і Алонсо прагнутиме повторення подібного виступу в неділю.\nЗа версією betking на перемогу Алавеса можна поставити з коефіцієнтом 5.33, тоді як потенційний успіх Реал Мадрид оцінюється показником 1.66. Імовірність нічийного результату представлена ​​коефіцієнтом 3.66.\nАлавес: Сівера — Отто, Тенаглія, Пачеко, Парада — Гевара — Калебе, Ібаньєс, Суарес, Реббаш — Боє.\nРеал Мадрид: Куртуа — Вальверде, Рюдігер, Гюйсен, Асенсіо — Гюлер, Чуамені, Себальйос — Беллінгем — Родріго, Вінісіус.\nНе зіграють: Марас, Гарсес (Алавес) — Карвахаль, Менді, Александер-Арнольд, Мілітао, Ендрік, Ф. Гарсія, Каррерас (Реал Мадрид).\nПід питанням: Гуріді (Алавес) — Камавінга, Алаба, Гюйсен, Мбаппе (Реал Мадрид).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Автогол, пенальті та потужний Мбаппе вивели Реал Мадрид із Луніним до 1/8 фіналу Кубка Іспанії",
        "image": "https://images.football.ua/i/news/630x373/569/569759.jpg",
        "text": "У матчі 1/16 фіналу Кубка Іспанії Реал Мадрид на виїзді обіграв аутсайдера третього дивізіону Талаверу з рахунком 3:1. Попри різницю в класі, господарі змусили гранда понервувати й певний час гідно стримували тиск фаворита.\nТалавера активно розпочала поєдинок, кілька разів небезпечно контратакувала та змушувала Андрія Луніна вступати в гру. Реал володів м’ячем, але довго не міг зламати оборону суперника. Лише на 41-й хвилині рахунок було відкрито — Кіліан Мбаппе реалізував пенальті після гри рукою в штрафному майданчику. А вже в компенсований до першого тайму час перевагу мадридців подвоїв автогол Мануеля Фаррандо.\nУ другому таймі Талавера не здалася і на 80-й хвилині скоротила відставання: Науель Арройо замкнув простріл із флангу, повернувши інтригу в матч. Проте сенсації не сталося — за вісім хвилин Мбаппе скористався передачею Орельєна Тчуамені та оформив дубль.\nЗдавалося б, це все, але Талавера дала про себе знати у компенсований час - Гонсало Ігнасіо Ді Ренсо сказав останнє слово, проте на підсумковий результат це не вплинуло, оскільки Андрій Лунін шедевральний сейвом наприкінці зустрічі зберіг перевагу \"вершкових\" на табло.\nПеремога 3:2 дозволила Реалу крокувати до 1/8 фіналу Кубка Іспанії, тоді як Талавера, попри виліт, залишила по собі дуже гідне враження грою проти одного з найсильніших клубів Європи.\nТалавера — Реал Мадрид* 2:3\nГоли: Арройо, 80, Ді ренсо, 90+3 — Мбаппе, 41 (пен.), 88, Фаррандо, 45+1 (аг)"
    },
    {
        "title": "Наполі — Мілан. Анонс і прогноз на матч Суперкубка Італії 18.12.2025",
        "image": "https://images.football.ua/i/news/630x373/569/569635.jpg",
        "text": "У рамках першого півфіналу Суперкубка Італії-2025/26, що проходить у Саудівській Аравії, Наполі протистоятиме Мілану.\nЧЕТВЕР, 18 ГРУДНЯ, 21:00. АЛЬ-АВВАЛЬ ПАРК СТЕДІУМ, ЕР-РІЯД. ГОЛОВНИЙ АРБІТР — ЛУКА ДЗУФФЕРЛІ. ПРЯМА ТРАНСЛЯЦІЯ НА MEGOGO\nСьогодні ввечері чемпіон Італії-2024/25 Наполі зустрінеться з фіналістом Кубка країни-2024/25 Міланом на шляху до фіналу італійського Суперкубка, який уперше з 2019 року проходить не в січні. Наприкінці вересня 2025-го \"россонері\" приймали \"адзуррі\" в п'ятому турі нинішньої кампанії Серії А й відсвяткували звитягу з рахунком 2:1.\n\nКоманда Антоніо Конте до майбутньої дуелі підходить на тлі двох поспіль \"сухих\" поразок, перших для Наполі під його керівництвом. Неаполітанці на виїзді спочатку поступилися Бенфіці в Лізі чемпіонів (0:2), а потім зазнавши невдачі в поєдинку з Удінезе в чемпіонаті (0:1). Досягнути позначки в три матчі безгольова серія \"адзуррі\" ризикує вже вдруге за сезон.\nМілан і сам перебуває в суперечливій формі. Для виїзної звитяги над Торіно довелося здійснити камбек (3:2), тоді як у домашньому поєдинку із Сассуоло міланський гранд втратив очки, зігравши внічию (2:2). Колектив Массіміліано Аллегрі також вилетів з 1/8 фіналу Кубка Італії внаслідок поразки від Лаціо в Римі (0:1) перед раніше згаданими двома матчами.\n\nОбидва клуби, у першу чергу націлені на Скудетто, навряд чи мають намір сильно ризикувати заради Суперкубка й точно не здивують когось імовірним не надто видовищним протистоянням. Букмекери трохи більше вірять в успіх \"россонері\". Вихід Мілана до наступного раунду турніру (основний час/серія пенальті) оцінюється в 1.87, а Наполі — в 1.93.\nЗазначимо, що другий півфінал, в якому Болонья протистоятиме Інтеру, відбудеться завтра, 19 грудня, розпочавшись о 21:00. Вирішальний поєдинок заплановано на 22.12.\nНаполі: Мілінкович-Савич — Ді Лоренцо, Ррахмані, Буонджорно — Політано, Лоботка, Мактоміней, Спінаццола — Нерес, Гойлунн, Ельмас\nМілан: Меньян — Томорі, Де Вінтер, Павлович — Салемакерс, Лофтус-Чік, Модрич, Рабьйо, Бартезагі — Нкунку, Пулішич"
    },
    {
        "title": "Довбик може переїхати в АПЛ",
        "image": "https://images.football.ua/i/news/630x373/569/569672.jpg",
        "text": "Майбутнє Артема Довбика в італійській Серії А опинилося під питанням. Як повідомляє авторитетний інсайдер Маттео Моретто, український нападник може продовжити кар'єру в англійській Прем'єр-лізі, а саме в ліверпульському Евертоні.\nЗа інформацією джерела, керівництво Роми не виключає варіанту прощання з Довбиком і розглядає можливість обміну гравцями. Римський клуб виявляє предметний інтерес до португальського форварда ірисок Бету (Норберту Берсунке Гомеш Бетункал).\nБету є перевіреним варіантом, адже португалець чудово зарекомендував себе в чемпіонаті Італії під час виступів за Удінезе до переїзду на Туманний Альбіон. У свою чергу, Евертон, який постійно шукає посилення атакувальної лінії, може отримати в особі Довбика фактурного форварда, здатного нав'язати боротьбу в силовому англійському футболі.\nНаразі клуби перебувають на етапі оцінки доцільності такої рокіровки, а офіційні переговори можуть розпочатися вже найближчим часом.\nУ цьому сезоні українець відіграв у футболці Роми 14 ігор у всіх турнірах, забив 2 мʼячів та віддав 2 результативні передачі. Нагадаємо, що Артем продовжує відновлюватися від мʼязової травми, через яку вже пропустив 6 останніх матчів."
    },
    {
        "title": "Рома мінімально обіграла Комо на Олімпіко",
        "image": "https://images.football.ua/i/news/630x373/569/569605.jpg",
        "text": "15 грудня римська Рома здобула домашню перемогу над Комо в рамках 15-го туру Серії A сезону 2025/26. Поєдинок на стадіоні Олімпіко завершився з рахунком 1:0 на користь господарів.\nЄдиний і вирішальний м’яч було забито на 61-й хвилині зустрічі. Веслі Франса скористався точною передачею Матіаса Суле та вивів римлян уперед, забезпечивши команді важливі три очки.\nУкраїнський нападник Роми Артем Довбик не потрапив до заявки на матч, оскільки продовжує відновлення після м’язового ушкодження та ще не готовий повернутися на поле.\nПісля цієї перемоги команда Джан П’єро Гасперіні має в активі 30 очок і піднялася на четверте місце в турнірній таблиці. Комо займає сьому позицію з 24 очками.\nРома - Комо 1:0\nГол: Веслі, 61\nРома: Свілар — Ндіка, Манчіні, Ермосо — Ренш, Крістанте, Коне, Веслі — Суле (Бейлі, 82), Пеллегріні (Ель-Шаараві, 73) — Фергюсон\nКомо: Бюте — Смолчич (Ван дер Бремпт, 79), Рамон, Кемпф, Вальє — Какере (Пош, 65), Да Кунья — Пас — Аддай (Родрігес, 65), Батуріна (Кюн, 79) — Діао (Дувікас, 37)\nПопередження: Манчіні, Ель-Шаараві, Суле — Аддай, Пас"
    },
    {
        "title": "Салемакерс підписав новий контракт з Міланом",
        "image": "https://images.football.ua/i/news/630x373/569/569583.jpg",
        "text": "Італійський Мілан продовжив контракт з бельгійським універсалом Алексісом Салемакерсом. Про це повідомляє офіційний сайт «россонері».\nЗазначається, що нова трудова угода 26-річного гравця з клубом буде розрахована до 30 червня 2031 року. Попередній контракт спливав влітку 2027 року.\nЗа умовами нової угода зарплатня бельгійця була суттєво підвищена."
    },
    {
        "title": "Рома — Комо. Анонс і прогноз на матч Серії А 15.12.2025",
        "image": "https://images.football.ua/i/news/630x373/569/569422.jpg",
        "text": "У рамках 15-го туру італійської Серії А-2025/26 у Римі місцева Рома прийматиме Комо.\n[*] — положення в турнірній таблиці\nПОНЕДІЛОК, 15 ГРУДНЯ, 21:45. СТАДІО ОЛІМПІКО, РИМ. ГОЛОВНИЙ АРБІТР — ЕРМАННО ФЕЛІЧАНІ. ПРЯМА ТРАНСЛЯЦІЯ НА MEGOGO\nПісля перших за майже рік двох поспіль \"сухих\" поразок у Серії А Рома має намір реабілітуватися перед своїми вболівальниками в домашньому матчі проти Комо. До сьогоднішньої дуелі \"джаллороссі\" підходять на тлі виїзного поєдинку із Селтіком у Лізі Європи, в якому вони відзначилися трьома голами, не пропустивши жодного.\n\nПісля призначення Джан П'єро Гасперіні Рома пропустила всього чотири гола на Стадіо Олімпіко в семи поєдинках чемпіонату, але три з них були фатальними для господарів поля, призвівши до поразок. Суперник \"джаллороссі\" в той же час не відзначився результативними ударами в чотирьох із семи своїх виїзних матчів Серії А-2025/26.\nЧетвертий випадок мав місце туром раніше, коли Комо гостював у Мілані. Місцевий Інтер перервав безпрограшну серію \"б'янкоблу\" в Серії А (5В, 6Н), завдавши їм найбільшої із кінця жовтня 2024 року поразки (0:4). Підопічні Сеска Фабрегаса продовжують мріяти про єврокубки й звитяга сьогодні дозволить їм опинитися в зоні виходу до Ліги чемпіонів, обійшовши римлян.\n\nЗа версією букмекерів, більші шанси на успіх в останньому протистоянні чергового туру Серії А має столичний клуб. Так, на перемогу Роми можна поставити з коефіцієнтом 2.28, тоді як потенційний успіх Комо оцінюється показником 3.58. Імовірність нічийного результату представлена ​​коефіцієнтом 3.14.\nРома: Свілар — Манчіні, Ндіка, Ермосо — Веслі, Коне, Крістанте, Ренш — Суле, Дібала — Фергюсон\nКомо: Бюте — Смолчич, Рамон, Д. Карлос, Вальє — Да Кунья, Какере — Родрігес, Пас, Діао — Дувікас"
    },
    {
        "title": "Ювентус мінімально обіграв Болонью та піднявся у топ-5 Серії А",
        "image": "https://images.football.ua/i/news/630x373/569/569550.jpg",
        "text": "Болонья на своєму полі приймала Ювентус у поєдинку 15-го туру італійської Серії А.\nПерша половина зустрічі пройшла у рівній боротьбі без явної переваги однієї з команд, тож суперники пішли на перерву за нульової нічиєї.\nСценарій гри майже не змінився й після відпочинку, однак саме у другому таймі відбулися ключові епізоди, які вирішили долю матчу. Спершу туринці відкрили рахунок завдяки точному удару Хуана Кабаля. Згодом ситуація для господарів ускладнилася ще більше — захисник Болоньї Торбйорн Геггем отримав червону картку, залишивши команду в меншості.\nСкориставшись чисельною перевагою, Ювентус спокійно довів гру до мінімальної перемоги. Завдяки цьому успіху б’янконері набрали 26 очок, обійшли Болонью в турнірній таблиці та піднялися на п’яте місце. Команда з Емілії з 25 балами опустилася на шосту позицію.\nБолонья — Ювентус 0:1\nГол: Кабаль, 64\nБолонья: Равалья — Дзортеа (Гольм, 72), Геггем, Лукумі (Бернардескі, 81), Міранда — Моро (Де Сільвестрі, 72), Побега — Орсоліні, Фергюсон (Сулемана, 65), Камб'ягі — Даллінга (Кастро, 66)\nЮвентус: Ді Грегоріо — Калулу, Келлі, Копмейнерс — Маккенні, Локателлі, Тюрам, Камб'язо (Кабаль, 61) — Консейсан, Їлдиз — Девід (Опенда, 61)\nПопередження: Міранда — Копмейнерс\nВилучення: Геггем, 70"
    },
    {
        "title": "Дженоа з Маліновським мінімально поступилася Інтеру",
        "image": "https://images.football.ua/i/news/630x373/569/569543.jpg",
        "text": "14 грудня в рамках 15-го туру італійської Серії А відбувся поєдинок між Дженоа та Інтером на стадіоні Луїджі Ферраріс у Генуї.\nУкраїнський півзахисник Руслан Маліновський вийшов у складі грифонів, які поступилися гостям з рахунком 1:2.\nІнтер домінував у першому таймі, але після перерви Дженоа змогла забити гол, скоротивши відставання, проте вирівняти рахунок команді не вдалося.\nМіланський клуб здобув три очки та вийшов на перше місце. Дженоа на 16-му місці.\nДженоа — Інтер 1:2\nГоли: Олівейра, 68 Мартін, 38 -  Біссек, 6,\nДженоа: Леалі — Маркандаллі, Отоа (Корне, 89), Васкес — Нортон-Каффі, Френдруп (Гренбек, 78), Маліновський, Еллертссон (Карбоні, 90), Мартін — Олівейра (Ехатор, 78), Коломбо (Екубан, 58)\nІнтер: Зоммер — Біссек, Аканджі, Бастоні — Енріке, Барелла, Зелінські (де Врей, 90), Сучич (Мхітарян, 75), Аугусто — Еспозіто (Тюрам, 75), Мартінес (Діуф, 84)\nПопередження: Ехатор — Аканджі, Барелла, Біссек"
    },
    {
        "title": "Болонья — Інтер. Анонс і прогноз на матч Суперкубка Італії 19.12.2025",
        "image": "https://images.football.ua/i/news/630x373/569/569637.jpg",
        "text": "У рамках другого півфіналу Суперкубка Італії-2025/26, що проходить у Саудівській Аравії, Болонья протистоятиме Інтеру.\nП'ЯТНИЦЯ, 19 ГРУДНЯ, 21:00. АЛЬ-АВВАЛЬ ПАРК СТЕДІУМ, ЕР-РІЯД. ГОЛОВНИЙ АРБІТР — ДАНІЕЛЕ КІФФІ. ПРЯМА ТРАНСЛЯЦІЯ НА MEGOGO\nСьогодні ввечері володар Кубка Італії-2024/25 Болонья зустрінеться з Інтером, який фінішував другим у Серії А-2024/25. На переможця пари в 38-му фіналі Суперкубка країни, запланованому на понеділок, 22 грудня, очікує дуель із Наполі. \"Россоблу\" до першої в своїй історії участі в цьому турнірі підходить на тлі невдачі в чемпіонаті.\n\nМинулої неділі команда Вінченцо Італьяно вдома поступилася Ювентусу (0:1), віддавши туринцям п'яту сходинку турнірної таблиці Серії А. Болонья також пропустила щонайменше по голу в кожному зі своїх останніх шести матчів у всіх турнірах, тож і в боротьбі з наразі найкращою атакою італійського чемпіонату ворота \"россоблу\" навряд чи залишаться \"сухими\".\nІнтер у свою чергу нещодавно впорався з Дженоа на виїзді (2:1), на тлі невдач Мілана й Наполі повернувшись на вершину турнірної таблиці Серії А вперше від старту нової кампанії. \"Нерадзуррі\" цілком спроможні покращити історію протистоянь зі своїм сьогоднішнім суперником, якого з 2023 року обіграли тільки раз у шести поєдинках.\n\nЗа версією букмекерів, саме колектив Крістіана Ківу має більші шанси дістатися наступного, вирішального раунду Суперкубка Італії. Так, вихід до фіналу турніру міланського Інтера за підсумками основного часу або серії пенальті оцінюється в 1.30, тоді як потенційний успіх Болоньї тим часом представлено коефіцієнтом 3.50.\nБолонья: Равалья — Гольм, Геггем, Лукумі, Міранда — Моро, Побега — Орсоліні, Одгор, Камб'ягі — Кастро\nІнтер: Х. Мартінес — Біссек, Аканджі, Бастоні — Л. Енріке, Барелла, Зелінські, Мхітарян, Дімарко — Л. Мартінес, Тюрам"
    },
    {
        "title": "Паризький суд відхилив апеляцію Мбаппе про арешт 55 мільйонів євро на рахунках ПСЖ",
        "image": "https://images.football.ua/i/news/630x373/569/569433.jpg",
        "text": "Суд став на бік ПСЖ в одному із питань судового розгляду з Кіліаном Мбаппе. Про це повідомляє Lequipe."
    },
    {
        "title": "Нант звільнив Луїша Каштру",
        "image": "https://images.football.ua/i/news/630x373/569/569362.jpg",
        "text": "Нант на своєму офіційному сайті оголосив про звільнення головного тренера Луїша Каштру.\nПричиною звільнення стали невдалі результати команди під керівництвом 45-річного португальця.\nКаштру очолював Нант із липня цього року. Під його керівництвом \"канарійки\" провели 15 матчів, з яких дві перемоги, п'ять нічиїх та вісім поразок при різниці м'ячів 13:24.\nВиконувачем обов'язків наставника Нанта став Ахмед Кантарі, який керуватиме командою до кінця сезону.\nПісля 15 турів Нант набрав 11 очок і посідає передостаннє, 17 місце у Лізі 1.\nРаніше повідомлялося, що Амаду Айдара змінить Лейпциг на Ланс."
    },
    {
        "title": "Бога та Моффі хочуть покинути Ніццу після нападу фанатів",
        "image": "https://images.football.ua/i/news/630x373/568/568760.jpg",
        "text": "Нападники Ніцци Жеремі Бога та Терем Моффі хочуть залишити склад французького клубу, після того, як вони зазнали агресивних дій з боку вболівальників. Про це повідомляє RMC Sport.\nНагадаємо, сканадальний інцидент стався після поразки від Лор'яна (1:3) на клубній базі Ніцци. Близько 400 вболівальників спершу скандували заклики до відставки головного тренера Франка Еза, після чого їхня агресія була спрямована на гравців.\nДесятки фанатів фізично та словесно атакували Бога та Моффі, неодноразово вигукуючи расистські образи.\nЗа інформацією джерела, після цього інциденту Жеремі та Терем не хочуть виступати за Ніццу, турбуючись про свої життя.\nБога виступає за \"гімнастів\" з літа 2022 року, тоді як Моффі приєднався до лубу влітку 2023 року. У нинішньому сезоні Бога провів 20 матчів, у яких забив два м'ячі та віддав два асисти. На рахунку Моффі 15 зустрічей та три голи.\nПісля 13 турів Ніцца набрала 17 очок і посідає десяте місце у турнірній таблиці Ліги 1."
    },
    {
        "title": "Дезіре Дуе отримав нагороду Golden Boy-2025",
        "image": "https://images.football.ua/i/news/630x373/568/568658.png",
        "text": "20-річний французький талант ПСЖ Дезіре Дуе офіційно здобув престижну нагороду Golden Boy–2025, яку щороку вручають найкращому молодому футболісту Європи. Церемонія відбулася в Турині, де вінгеру й передали трофей.\nІталійська Tuttosport, що є організатором нагороди, ще на початку листопада повідомляла про тріумф Дуе.\nМинулого сезону футболіст став ключовою частиною успішного ПСЖ, який здобув требл — чемпіонат Франції, Кубок Франції та Лігу чемпіонів. У сезоні-2024/25 Дуе провів 61 матч у всіх турнірах, записавши до свого активу 16 голів та 16 асистів.\nНагадаємо, Золотий м'яч-2025 виграв Усман Дембеле."
    },
    {
        "title": "Фанати Ніцци влаштували напад на гравців команди після шостої поразки поспіль",
        "image": "https://images.football.ua/i/news/630x373/568/568648.jpg",
        "text": "У Франції розгорається скандал навколо Ніцци: група фанатів атакувала гравців після чергової невдалої гри команди. За інформацією Foot Mercato, інцидент стався після поразки від Лор'яна з рахунком 1:3 — шостої поспіль для клубу.\nКоманда перебуває у глибокій кризі: Ніцца опустилася на десяте місце в Лізі 1 та займає останню позицію у групі Ліги Європи, не здобувши жодного очка в п’яти турах.\nПісля повернення з Бретані футболістів попередили, що на тренувальній базі їх очікують розлючені вболівальники. Хоча спочатку йшлося про приблизно 200 осіб, на місці зібралося близько 400 прихильників клубу. Один із фанатів зайшов у командний автобус і зажадав, щоб гравці вийшли до натовпу.\nФанати спершу скандували вимоги про відставку головного тренера Франка Еса, після чого спрямували агресію на футболістів. Особливо дісталося Терему Моффі та Жеремі Бозі — їх штовхали, били по обличчю та плювали.\nУ соцмережах частина ультрас заявила, що ці два гравці \"більше не повинні грати за клуб\".\nКерівництво Ніцци поки не прокоментувало ситуацію.\nНагадаємо, капітан Ніцци Данте встановив рекорд Ліги Європи."
    },
    {
        "title": "Маркіньйос — перший гравець із 500 матчами за ПСЖ",
        "image": "https://images.football.ua/i/news/630x373/568/568382.jpg",
        "text": ""
    },
    {
        "title": "Ліга 1: Ланс на вершині таблиці, Погба повертається у великий футбол",
        "image": "https://images.football.ua/i/news/630x373/568/568036.jpg",
        "text": "У рамках 13-го туру Ліги 1 Ланс здобув мінімальну, але важливу перемогу над Страсбуром на Стад Боллар-Делеліс. Єдиний м’яч на 69-й хвилині забив Ганю, забезпечивши команді три очки.\nЗавдяки цьому успіху Ланс піднявся на чільне місце турнірної таблиці та ділить першу сходинку з Марселем, тоді як Страсбур залишився на 22 очках і може втратити місце в топ-4 після туру.\nМатч відзначався активними атаками з обох боків та кількома вилученнями: Гілавогі і Барко покинули поле достроково.\nЛанс – Страсбур 1:0\nГол: Ганю (69)\n\nЛанс: Ріссе — Сарр, Байду, Ганю — Удоль, Томассон, Сангаре, Агілар — Саїд (Гілавогі, 75), Товен (Сіма, 75) — Едуар (Сотока, 85)\n\nСтрасбур: Пендерс — Чілвелл, Сарр, Гойсберг (Омобаміделе, 46) — Морейра (Нзінгула, 85), Ель-Мурабет (Амугу, 61), Барко, Дуе (Амо-Амеяу, 90+1) — Лемарешаль (Енсісо, 61) — Панічеллі, Емега\n\nПопередження: Томассон (77), Сотока (90+6) — Ель-Мурабет (5), Дуе (68), Емега (90+7)\n\nВилучення: Гілавогі (90+5) — Барко (77)\nВ іншому матчі Ренн здобув переконливу перемогу над Монако з рахунком 4:1. Команда продемонструвала ефективність у нападі та контроль гри протягом усього матчу.\nОсобливу увагу привернуло повернення Поля Погба до активного футболу після дворічної дискваліфікації. Півзахисник отримав свій шанс продемонструвати майстерність.\nМатч також запам’ятався вилученням у складі Монако – Закарія залишив поле на 66-й хвилині.\nРенн – Монако 4:1\nГоли: Аїт-Будляль 20, Камара 48, Емболо 73, Блас 83 (п) – Бірет 90+5\n\nРенн: Самба – Брассье, Жаке, Аїт-Будляль – Аль-Тамарі (Глен Камара, 85), Сіссе (Мерлен, 74), Ронжьє, Махді Камара, Франківський – Емболо, Леполь (Блас, 75)\n\nМонако: Градецький – Салісу, Керер, Тезе – Уаттара, Кулібалі (Погба, 85), Закарія, Діатта (Вандерсон, 70) – Акліуш (Ламан Камара, 70), Фаті (Мінаміно, 61) – Іленіхена (Бірет, 61)\n\nВилучення: Закарія 66"
    },
    {
        "title": "Хазрі завершив кар’єру ",
        "image": "https://images.football.ua/i/news/630x373/569/569500.jpg",
        "text": "Вінгер збірної Тунісу Вахбі Хазрі вирішив завершити кар'єру у віці 34 років. Про це повідомляє L’Équipe.\nОстаннім клубом футболіста був Монпельє, який він залишив улітку цього року.\nТакож Хазрі виступав за Бастію, Сент-Етьєн, Бордо, Сандерленд та Ренн. На його рахунку 521 офіційний матч, у яких він забив 108 голів та віддав 61 асист.\nНа клубному рівні Вахбі ставав чемпіоном другої ліги Франції з Бастією у сезоні-2011/12. Також він був визнаний найкращим гравцем Тунісу у 2018 році.\nУ складі національної команди Хазрі провів 74 матчі, в яких забив 25 голів та віддав 14 гольових передач."
    },
    {
        "title": "РБ Лейпциг відкрив тур Бундесліги поразкою від Уніона Берлін",
        "image": "https://images.football.ua/i/news/630x373/569/569418.jpg",
        "text": "Уніон Берлін у рідних стінах переграв РБ Лейпциг у стартовому матчі 14-го туру Бундесліги, продемонструвавши максимально ефективний футбол у другому таймі. Попри те, що команда Оле Вернера більше контролювала м’яч, саме берлінці були гострішими та краще реалізували свої моменти.\nПісля рівного та жорсткого першого тайму гра «спалахнула» після перерви. На 57-й хвилині Олівер Берк відкрив рахунок красивим ударом у верхній кут. Лейпциг відповів майже одразу — свіжий Гоміс забив через дві хвилини після виходу на поле.\nАле Уніон не зупинився. На 64-й хвилині Анса замкнув подачу Тріммеля та знову вивів господарів уперед. Лейпциг тиснув, але пробити впевнену оборону берлінців більше не зміг. А в компенсований час Скарке поставив крапку — 3:1.\nЦя перемога стала для Уніона п’ятою в сезоні та дозволила відірватися від зони вильоту. Лейпциг же знову не зумів підтвердити свій статус фаворита на виїзді.\nУніон Берлін — РБ Лейпциг 3:1\nГоли: Берк, 57, Анса, 64, Скарке, 90+3 -  Гоміс, 60"
    },
    {
        "title": "Олісе — найкращий гравець Бундесліги у листопаді",
        "image": "https://images.football.ua/i/news/630x373/569/569367.jpg",
        "text": "Вінгера мюнхенської Баварії Майкла Олісе визнано найкращим гравцем німецької Бундесліги за підсумками листопада. Про це повідомляє прес-служба ліги.\nУ боротьбі за нагороду 24-річний француз випередив Деніза Ундава (Штутгарт), Яна Діоманде (РБ Лейпциг), Ваутера Бюргера (Гоффенгайм), Ібрагіма Мазу (Баєр) та Данільо Доехі (Уніон).\nМинулого місяця Олісе провів п'ять поєдинків у чемпіонаті Німеччини, в яких забив два м'ячі та віддав п'ять гольових передач.\nНинішнього сезону Майкл відіграв 28 матчів у всіх турнірах, у яких забив 12 голів та віддав 16 асистів.\nПісля 13 турів Баварія лідирує у Бундеслізі, випереджаючи Лейпциг на вісім очок. Свій наступний матч команда Венсана Компані проведе проти Майнца — гра запланована на 14 грудня."
    },
    {
        "title": "Баварія готова продати Бої в АПЛ",
        "image": "https://images.football.ua/i/news/630x373/568/568762.jpg",
        "text": "Баварія може розлучитися з французьким захисником Сашою Бої вже в зимове трансферне вікно. Про це інформує видання Bild.\nМюнхенці готові відпустити 25-річного француза, якщо отримають пропозицію у розмірі не менше 15 мільйонів євро. Захисник привернув увагу Крістал Пелес, проте англійський клуб хоче взяти гравця в оренду, а не купувати відразу.\nСаша Бої став гравцем Баварії у 2024 році. У поточному сезоні він зіграв у 14 матчах у всіх турнірах і записав на свій рахунок одну результативну передачу. Його чинний трудовий договір розрахований до кінця сезону-2027/28. \nРаніше повідомлялося, що Бенфіка зацікавлена у трансфері захисника Баварії."
    },
    {
        "title": "Кубок Німеччини: Боруссія Дортмунд вилетіла від Баєра Леверкузен, РБ Лейпциг пройшов далі ",
        "image": "https://images.football.ua/i/news/630x373/568/568732.jpg",
        "text": "У рамках головної вивіски 1/8 фіналу Кубка Німеччини між собою зустрілися два гранди німецького футболу: дортмундська Боруссія приймала на своєму полі леверкузенський Баєр.\nПереможця цього протистояння визначив єдиний гол Мази, який і вивів \"фармацевтів\" до наступного раунду турніру.\nУ паралельній зустрічі РБ Лейпциг впорався з головним аутсайдером другого дивізіону — \"бики\" здобули перемогу над Магдебургом з рахунком 3:1, а головним героєм зустрічі став Баумгартнер, який оформив дубль.\n*РБ Лейпциг — Магдебург 3:1\nГоли: Нуса, 19, Баумгартнер, 29, 54 — Гнака, 11 (пен.)"
    },
    {
        "title": "Вагнер залишив посаду тренера Аугсбурга",
        "image": "https://images.football.ua/i/news/630x373/568/568681.jpg",
        "text": "Футбольний клуб Аугсбург офіційно повідомив про звільнення 38-річного фахівця Сандро Вагнера з посади головного тренера. Про це інформує пресслужба німецького клубу.\nСпівпрацю між сторонами було припинено за обопільною згодою. Вагнер очолював команду з літа 2025 року.\nПісля 12 проведених турів чемпіонату Німеччини Аугсбург набрав лише десять балів і розташовується на 14-й позиції в турнірній таблиці.\nНаступний поєдинок у рамках німецької Бундесліги команда проведе на домашньому стадіоні проти леверкузенського Баєра в суботу, 6 грудня."
    },
    {
        "title": "РБ Лейпциг втратив очки з Боруссією Менхенгладбах",
        "image": "https://images.football.ua/i/news/630x373/568/568470.jpg",
        "text": "У стартовому матчі 12-го туру німецької Бундесліги менхенгладбахська Боруссія, яка нечасто дивує приємними результатами у цій кампанії, зустрілася на власному полі з найближчим переслідувачем мюнхенської Баварії — РБ Лейпцигом.\nНезважаючи на більшу активність \"биків\" в атакувальній фазі, легітимних голів у цьому протистоянні ми так і не побачили. Лише на 47-й хвилині Франк Окора вивів \"жеребців\" уперед, проте цей гол VAR скасував через офсайд — так само на 75-й хвилині система відеопереглядів врятувала \"биків\" від призначеного пенальті.\nУ підсумку фінальний свисток зафіксував нульову нічию."
    },
    {
        "title": "Боруссія Менхенгладбах продовжила контракт з Полянські до 2028 року",
        "image": "https://images.football.ua/i/news/630x373/567/567731.png",
        "text": "Боруссія Менхенгладбах офіційно оголосила про продовження контракту з головним тренером Ойгеном Полянські до 2028 року.\n39-річний фахівець очолив першу команду з четвертого туру поточного сезону на тимчасовій основі, а тепер німецький клуб та тренер домовилися про довгострокове продовження співпраці. \nПоланскі подякував керівництву за довіру та підкреслив, що робота в рідному клубі для нього має особливе значення.\n\"Я ніколи не приховував, наскільки важливою для мене є ця місія у моєму рідному клубі. Бути головним тренером Боруссії — це велика радість і гордість. Довіра керівників — чудовий стимул і підтвердження роботи всього нашого штабу\", — зазначив наставник.\nОйген Полянські є вихованцем Боруссії Менхенгладбах: він пройшов академію клубу, згодом став гравцем Бундесліги, а з 2018 року працює тренером у структурі команди."
    },
    {
        "title": "Мусіала вже тренується з основою Баварії",
        "image": "https://images.football.ua/i/news/630x373/569/569655.jpg",
        "text": "Травмований Джамал Мусіала все ближче до відновлення. Як пише пресслужба Баварії, німецький атакувальний півзахисник взяв участь у тренуванні з основним складом клубу.\nНагадаємо, що футболіст досі не грав у новому сезоні, оскільки влітку на Клубному чемпіонаті світу він зламав малогомілкову кістку та вивихнув щиколотку.\nЩоправда, тренування Мусіали з основою тривало недовго. Разом із партнерами по команді він провів розминку, зробив кілька вправ, а після знову повернувся до індивідуального відновлення. За підсумком 14 турів Баварія з відривом у дев'ять очок від другого місця лідирує в Бундеслізі. \nРаніше повідомлялося, що Ноєр пропустить залишок року через травму."
    }
]