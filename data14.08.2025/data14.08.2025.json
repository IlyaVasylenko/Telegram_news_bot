[
    {
        "title": "Ексгравця АПЛ засудили до семи років ув'язнення за контрабанду наркотиків",
        "image": "https://images.football.ua/i/news/630x373/561/561092.jpg",
        "text": "Колишній правий захисник Віган Атлетік Ронні Стам визнав свою участь у змові з метою контрабанди 20 кілограмів кокаїну з Бразилії до німецького Франкфурта, передає видання The Athletic.\nПовідомляється, що 41-річного нідерландця засудили до семи років позбавлення волі, звинувативши в змові з метою контрабанди понад двох тон кокаїну до Нідерландів, вулична вартість якого становила 41,5 млн євро. Обвинувачення стверджувало, що ексгравець і його спільники змовилися з метою контрабанди наркотиків із Південної Америки, а також, що Стам був відповідальним за відмивання грошей на суму 2,2 млн фунтів стерлінгів і зберігав 18 літрів закису азоту, відомого як звеселяючий газ.\nДержавна прокуратура Нідерландів описала Ронні як значну фігуру в злочинному світі країни й попросила суд призначити йому 13-річний термін ув'язнення. Суддя в рідній для Стама Бреді виправдав його за двома більш серйозними звинуваченнями, натомість засудивши за незаконне перевезення 724 кг кокаїну, певну кількість \"екстазі\" й вищезгадане зберігання закису азоту.\nСам колишній гравець визнав свою участь у змові. За його словами, за контрабанду він мав отримати \"суму вартістю одного кг кокаїну\". У той же час Ронні наполягав, що це була його єдина участь і заявив, що шкодує про співпрацю з ватажками злочинного угруповання.\nСтам виграв чемпіонат Нідерландів-2009/10 із Твенте, після чого перебрався до Віган Атлетік, де провів наступні три сезони. У липні 2013 року він поповнив склад Стандарда (Льєж), а влітку 2015-го повернувся до рідного НАК (Бреда), де й завершив кар'єру кампанією пізніше, у 32-річному віці."
    },
    {
        "title": "Забарний став другим найдорожчим українцем в історії",
        "image": "https://images.football.ua/i/news/630x373/561/561072.jpg",
        "text": "Захисник Борнмута Ілля Забарний став гравцем ПСЖ. Про це повідомила пресслужба чинного переможця Ліги чемпіонів.\nЗахисник збірної України підписав контракт до 2030 року. \nТаким чином, Ілля став другим найдорожчим українцем в історії, обійшовши Андрія Шевченко:\n1. Михайло Мудрик з Шахтаря до Челсі за 70 млн євро.\r\n2. Ілля Забарний з Борнмута до ПСЖ за 67 млн евро.\r\n3. Андрій Шевченко з Мілана до Челсі за 43.9 млн євро.\r\n4. Олександр Зінченко з Манчестер Сіті до Арсенала за 35 млн євро.\r\n5. Артем Довбик з Жирони до Роми за 30.5 млн євро.\nДопис, поширений Football.ua (@football.ua.ua)"
    },
    {
        "title": "Забарний попрощався з Борнмутом: Ця глава добігла кінця",
        "image": "https://images.football.ua/i/news/630x373/561/561069.jpg",
        "text": "Захисник збірної України Ілля Забарний звернувся до Борнмута, з якого, ймовірно, перейде до ПСЖ.\n\"Це була подорож, яка змінила мене шлях, наповнений викликами, перемогами, поразками, вірою та безмежною відданістю. Зустрів неймовірно щирих, чудових людей. Люди, які стали більше, ніж просто командою. Ми пройшли цей шлях разом, і це найбільша цінність.\nЯ глибоко вдячний всім, хто був поруч у найяскравіші та найтемніші моменти. Це не просто досвід. Це історія. Це спогад. І я радий, що мав честь пройти його разом з вами.\nЯ вдячний всім, хто був поряд за вашу віру, за вашу підтримку, за чесність, за дружбу, за ваш професіоналізм.\nОсоблива подяка керівництву клубу за підтримку, довіру та можливість розвиватися. Для створення умов, в яких команда могла б працювати, розвиватися та досягати результатів.\nУсім співробітникам дякуємо за вашу неймовірну доброту, турботу та повагу у будь-якій ситуації. Ваше тепло робило кожен день тут кращим і яскравішим.\nНашим шанувальникам дякуємо за вашу любов та вашу непохитну підтримку, як на полі, так і за його межами. Ваші голоси, ваша енергія та пісня, яку ви створили і співали для мене, залишаться зі мною назавжди.\nІ хоча ця глава добігла кінця, мої побажання родині Борнмута не мають меж. Нехай буде успіх у всьому, що ви збираєтесь робити. Нехай у вашому серці буде любов, ясність у думках, а в очах вогонь\", — написав Забарний в Інстаграм.\nРаніше була інформація, що сума трансферу українського центрбека з Борнмута до ПСЖ складе 63 млн євро, а ще три мільйони євро передбачені у якості бонусів. Сам Забарний, як пишуть ЗМІ, зароблятиме 4,5 млн євро за сезон."
    },
    {
        "title": "Манчестер Сіті вирішив скласти компанію Челсі у боротьбі за Хаві Сімонса — Тавольєрі",
        "image": "https://images.football.ua/i/news/630x373/561/561042.jpg",
        "text": "Манчестер Сіті активізував спроби підписання універсального атакуючого півзахисника РБ Лейпциг Хаві Сімонса, повідомляє журналіст Саша Тавольєрі.\nУ зв’язку з ймовірним відходом Савіньйо до Тоттенгема, \"містяни\" відновили контакт із впливовим агентом Алі Баратом, щоб спробувати переконати 22-річного нідерландця залишити осторонь ідею щодо можливого переходу до Челсі та приєднатися до команди Пепа Гвардіоли.\nУ той же час переговори Челсі про трансфер Сімонса також продовжуються, сторони демонструють взаємний інтерес і прагнуть якнайшвидше укласти угоду. Жодних кардинальних змін у перемовинах не відбулося, і зараз усе знаходиться у режимі очікування.\nУтім, у тепер у лондонців з'явився зайвий головний біль у вигляді Сіті, який зробив конкретний крок назустріч Хаві.\nУ минулому сезоні Хаві Сімонс провів за Лейпциг 33 матчі, забив 11 голів та віддав 8 асистів. Портал Transfermarkt оцінює молодого плеймейкера в 70 млн євро, а його контракт із \"биками\" спливає влітку 2027 року."
    },
    {
        "title": "Тоттенгем планує підписати Савіньйо за 50 млн євро",
        "image": "https://images.football.ua/i/news/630x373/561/561004.png",
        "text": "Тоттенгем розпочав переговори з Манчестер Сіті про підписання бразильського вінгера Савіньйо.\nЯк повідомляє журналіст Девід Орнштейн із The Athletic, обговорюється трансфер вартістю близько 50 мільйонів євро.\nУ Манчестер Сіті не мають наміру активно продавати 21-річного гравця, однак Савіньйо відкритий до переїзду в лондонський клуб. Головний тренер Пеп Гвардіола зазвичай не чинить перешкод, якщо футболіст хоче змінити команду.\nУ минулому сезоні нападник провів 48 матчів, забив три голи та віддав 13 гольових передач."
    },
    {
        "title": "Ноттінгем Форест зробив пропозицію за захисника Монако Сунгуту Магассу",
        "image": "https://images.football.ua/i/news/630x373/560/560997.jpg",
        "text": "Ноттінгем Форест розпочав переговори з Монако щодо трансферу 21-річного захисника Сунгуту Магасси.\nЗа інформацією Фабріціо Романо, англійський клуб запропонував 13 мільйонів євро фіксованою сумою та додаткові бонуси.\nМонако хоче отримати за свого вихованця 18 мільйонів євро плюс можливі доплати. Сам футболіст зацікавлений у переїзді до англійської Прем’єр-ліги та готовий приєднатися до Ноттінгема.\nМинулого сезону Магасса провів 31 матч у складі Монако, відзначився одним голом та однією результативною передачею.\nРаніше Ноттінгем Форест підписав воротаря збірної Шотландії."
    },
    {
        "title": "Манчестер Юнайтед готується продати чотирьох гравців до кінця літа",
        "image": "https://images.football.ua/i/news/630x373/560/560993.jpg",
        "text": "Манчестер Юнайтед планує розлучитися з чотирма футболістами до закриття літнього трансферного вікна. За інформацією Sky Sports, на кожного з них уже є зацікавлені клуби.\nМілан веде переговори щодо трансферу данського нападника Расмуса Гойлунна, а Боруссія Дортмунд готова повернути до свого складу Джейдона Санчо. Челсі найближчим часом має намір зробити офіційну пропозицію про підписання аргентинського вінгера Алехандро Гарначо.\nКрім того, іспанський Бетіс знову розглядає варіант оренди бразильця Антоні.\nРаніше Манчестер Юнайтед оголосив про трансфер Шешко."
    },
    {
        "title": "Гріліш перебрався до Евертона",
        "image": "https://images.football.ua/i/news/630x373/561/561095.jpg",
        "text": "Лівий вінгер Джек Гріліш тимчасово залишив Манчестер Сіті й поповнив склад Евертона, передає офіційний сайт клубу з Ліверпуля.\nЗа даними видання The Athletic, орендна угода (до завершення сезону-2025/26) передбачає право викупу 29-річного англійця приблизно за 55 млн фунтів стерлінгів. У той же час контракт гравця з \"містянами\" розраховано до кінця червня 2027 року.\nWelcome to Everton, @JackGrealish! 🔵\nУ серпні 2021-го Манчестер Сіті виклав усе ще рекордні для себе 100 млн за Гріліша рідній для нього Астон Віллі. Попередні дві кампанії були для Джека вкрай невдалими — у 68-ми матчах фланговий нападник відзначився шістьма голами й вісьмома асистами.\nАнглієць став п'ятим літнім новачком \"ірисок\". Нагадаємо, що четвертим був гравець Челсі."
    },
    {
        "title": "Реал Мадрид засудив можливість проведення матчу Вільярреал — Барселона в США",
        "image": "https://images.football.ua/i/news/630x373/561/561097.jpg",
        "text": "У мадридському Реалі офіційно прокоментували можливість проведення матчу 17-го туру Ла Ліги-2025/26 Вільярреал — Барселона поза Іспанією, а саме в США.\nРаніше стало відомо, що вищезгадане протистояння може відбутися на Гард Рок Стедіум у місті штату Флорида Маямі.\n\"Реал Мадрид хотів би чітко заявити членам свого клубу, його вболівальникам і футбольним фанатам загалом, що він рішуче відкидає пропозицію провести матч Вільярреал — Барселона за кордоном.\nЦей захід було вжито без попереднього інформування чи консультацій із клубами-учасниками змагань, що порушує основний принцип територіальної взаємності, який застосовується в двоматчевих змаганнях ліги (один матч удома, другий — на полі суперника), порушуючи конкурентний баланс і надаючи неправомірну спортивну перевагу клубам-заявникам.\nЧесність змагань вимагає, щоб усі матчі проводилися за однакових для всіх умов. Одностороння зміна цього режиму порушує рівність між претендентами, ставить під загрозу легітимність результатів і створює неприйнятний прецедент, який відкриває двері для винятків, заснованих на неспортивних інтересах, що явно впливає на спортивну чесність і створює ризик фальсифікації змагань. Якби цю пропозицію було реалізовано, її наслідки були б настільки серйозними, що це стало б поворотним моментом у світі футболу.\nБудь-яка зміна такого характеру повинна в будь-якому випадку мати чітку та одностайну згоду всіх клубів, що беруть участь у змаганнях. Також необхідно суворо дотримуватися національних і міжнародних правил, які регулюють організацію офіційних змагань.\nНа захист цього принципу, Реал Мадрид уже вжив три конкретні заходи:\n1. Звернення до ФІФА, як гаранта міжнародних правил футболу, не дозволяти проведення матчу без попередньої згоди всіх клубів, що беруть участь у змаганнях.\n2. Звернення до УЄФА, як гаранта чесності європейських змагань і нормативної узгодженості з ФІФА, закликати Королівську федерацію футболу Іспанії (RFEF) відкликати або відхилити запит, підтверджуючи критерій, встановлений у 2018 році, який забороняє проведення офіційних матчів у національних змаганнях за межами національної території, за винятком належним чином обґрунтованих виняткових обставин, яких тут немає.\n3. Звернення до Вищої спортивної ради Іспанії (Consejo Superior de Deportes) не надавати необхідного адміністративного дозволу без такої одностайної згоди.\nРеал Мадрид підтверджує своє зобов'язання поважати національні й міжнародні правила, що гарантують чесність і належне функціонування офіційних змагань, та захищатиме їх дотримання перед усіма компетентними органами\", — йдеться на офіційному сайті мадридського Реала.\nОрієнтовно, матч Вільярреал — Барселона має відбутися 20-го або 21 грудня 2025 року."
    },
    {
        "title": "Іспанія трансферна. Літні переходи-2025",
        "image": "https://images.football.ua/i/news/630x373/558/558260.png",
        "text": "🇺🇦 Україна трансферна. Літні переходи-2025\r\n🏴󠁧󠁢󠁥󠁮󠁧󠁿Англія трансферна. Літні переходи-2025\r\n🇮🇹 Італія трансферна. Літні переходи-2025\r\n🇩🇪 Німеччина трансферна. Літні переходи-2025\r\n🇫🇷 Франція трансферна. Літні переходи-2025\nРеал Сосьєдад\nОмар Садік (н, Валенсія, по)\r\n\t\t\tУрко Гонсалес де Сарате (п, Еспаньйол, по)\r\n\t\t\tХон Горротксатегі (п, Мірандес, по)\r\n\t\t\tХон Каррікабуру (н, Расінг, по)\r\n\t\t\tКарлос Фернандес (н, Кадіс, по)\r\n\t\t\tХон Магуназелая (п, Кордова, по)\r\n\t\t\tАльберто Даді (п, Мірандес, по)\n\nЕльче\n\nАлавес\n\nСельта\n\nРайо\n \nРеал\n\nВільярреал\n\nБарселона\nАлекс Валле (з, Комо, 6)\r\n\t\t\tКлеман Лангле (з, Атлетіко, ва)\r\n\t\t\tАнсу Фаті (п, Монако, ор)\r\n\t\t\tПау Віктор (н, Брага, 12)\r\n\t\t\tПабло Торре (п, Мальорка, 5)\n\nСевілья\n \nАтлетіко\n\nМальорка\n \nВаленсія\n\nАтлетік\nЕспаньйол\n \nБетіс\n\nХетафе\nОсасуна\nЛеванте\nЖирона\nРеал Ов'єдо"
    },
    {
        "title": "Фабрегас назвав Ямала гравцем з магією",
        "image": "https://images.football.ua/i/news/630x373/560/560924.jpg",
        "text": "Головний тренер Комо та колишній півзахисник Барселони Сеск Фабрегас поділився враженнями від гри молодого вінгера Ламіна Ямала напередодні поєдинку між командами за Кубок Гампера.\n\"Ламін Ямал – дивовижний гравець. Футбол став дещо механічним, тому важливо мати гравців з таким талантом і магією\", – зазначив Фабрегас.\nМатч Барселона – Комо за Кубок Гампера відбудеться сьогодні, 10 серпня, о 22:00 за київським часом.\nНагадаємо, що УЄФА оштрафувала Ямала та Левандовські, Флік отримав дискваліфікацію."
    },
    {
        "title": "Парті став гравцем Вільярреала",
        "image": "https://images.football.ua/i/news/630x373/560/560764.jpg",
        "text": "Вільярреал підписав контракт із Томасом Парті — ганським півзахисником, який виступатиме за команду впродовж сезону-2025/26. Футболіст розпочне тренування з колективом вже завтра на базі клубу.\nНа рахунку Партеї понад 50 матчів за національну збірну Гани, а на клубному рівні він захищав кольори Арсеналу, Атлетіко Мадрид, Альмерії та Мальорки. З мадридським Атлетіко він вигравав чемпіонат Іспанії (2020/21), Суперкубок Європи (2018/19) і Лігу Європи (2017/18). У складі Арсеналу став переможцем Суперкубка Англії -023/24.\nУ клубі також поінформували, що футболіст наразі фігурує у судовому процесі в Англії. Парті категорично заперечує усі звинувачення, а Вільярреал підкреслює свою повагу до принципу презумпції невинуватості й очікує рішення суду.\nВодночас клуб підтвердив свою принципову позицію проти будь-яких форм насильства, дискримінації, расизму, ксенофобії чи поведінки, що принижує гідність людини.\nГучна справа Парті: тривале розслідування і хвиля критики на адресу Арсенала"
    },
    {
        "title": "Тер Штегена тимчасово усунено від капітанства в Барселоні",
        "image": "https://images.football.ua/i/news/630x373/560/560750.jpg",
        "text": "Барселона оголосила, що через відкриту дисциплінарну справу проти воротаря Марка-Андре тер Штегена він тимчасово втрачає статус капітана першої команди.\nЦе рішення було ухвалене за погодженням між керівництвом клубу, спортивним департаментом та тренерським штабом. До остаточного завершення розслідування обов’язки капітана виконуватиме віцекапітан Рональд Араухо.\nУ клубі не уточнили деталей дисциплінарної справи, однак підкреслили, що це тимчасовий захід.\nРаніше стало відомо, що Барселона уникне штрафу від Манчестер Юнайтед за невикуп Рашфорда."
    },
    {
        "title": "Нова глава Рашфорда: чи зможе він перезавантажити кар'єру в Барселоні?",
        "image": "https://images.football.ua/i/news/630x373/560/560068.jpg",
        "text": "Маркус Рашфорд здійснив свою мрію — отримав можливість приєднатися до Барселони.\nКаталонці давно ним цікавилися. Ще у 2019 році, коли Рашфорду було 21, Барса робила спробу підписати його. Тоді Манчестер Юнайтед оцінював гравця в 100 мільйонів фунтів стерлінгів, і переговори нікуди не привели — що, втім, було цілком очікувано. Але якщо не спробуєш — не дізнаєшся. Згодом інтерес поновився, коли з 2022 по 2023 рік спортивним директором Барселони був Хорді Кройф, колишній футболіст Юнайтед. І хоча отримати вихованця манчестерської академії тоді теж вважалося радше місією нездійсненною, ніж просто складною, певні розмови таки були.\nКоли у сезоні-2022/23 команди зустрілися у двох яскравих матчах Ліги Європи, які стали кульмінацією епохи тен Гага в Юнайтед, тодішній тренер Барси Хаві вважав Рашфорда найнебезпечнішим гравцем суперника.\nЗгодом тен Гага було звільнено, а позиції самого Рашфорда похитнулися. І в цьому навіть є плюс для 27-річного гравця: на нього більше не тис тягар завищених очікувань — ніхто не чекав від нього рівня Мессі в найкращі роки. А отже, перед ним справді була велика можливість перезапустити кар'єру. Він мав бути максимально вмотивованим, щоб скористатися нею й довести неправоту тим, хто в нього вже не вірить.\nФакт, що жоден клуб із топ-ліг не захотів платити за Рашфорда значну суму, свідчить про втрату інтересу до нього. У другій половині минулого сезону він грав в оренді за Астон Віллу й забив шість голів — результат не провальний, але й не вражаючий. Однак ця нова оренда може стати вигідною для всіх. Юнайтед зменшує витрати на зарплату одного з найоплачуваніших футболістів (сам Рашфорд пішов на зниження окладу, щоб угода відбулася), а в майбутньому може отримати 26 мільйонів фунтів за повноцінний трансфер — смішна сума для гравця такого рівня, якщо він покаже себе з найкращого боку.\n\nБарселоні ще треба знайти кошти, щоб зареєструвати Рашфорда, але якщо це вдасться — у нього з’явиться саме той шанс, якого він так потребує. Барса — топ-клуб. У нього буде можливість зіграти в Ель Класіко, в Лізі чемпіонів, і загалом частіше володіти м’ячем, ніж це було в Прем’єр-лізі у складі Вілли, адже для каталонців атака — ключовий елемент гри.\nФанати чинного чемпіона Іспанії сприймуть трансфер з ентузіазмом. Їм не вдалося підписати головну ціль — Ніко Вільямса з Атлетика, а Ліверпуль відмовився продавати Луїса Діаса. Тож Рашфорд став логічною й економною альтернативою: трансферна плата наразі не потрібна.\nТак, зарплата буде солідною — але Барса до цього звикла. Наприклад, у 1986 році вони підвищили зарплату Марку Г’юзу у дев’ять разів, коли він перейшов із Юнайтед. Щоправда, сам Г’юз зізнавався, що поїхав до Іспанії лише заради грошей і не зміг адаптуватися: почувався самотнім, замкнутим, майже весь вільний час спав. А от Гарі Лінекер, який приєднався до Барси в той самий період, вивчив мову, відкрив для себе новий світ і завів друзів на все життя.\nКрім того, висока зарплата може частково компенсуватися завдяки продажу клубного мерчу, якщо англієць заграє. Британські туристи — важлива частина аудиторії, яку Барса активно приваблює, зокрема через продаж дорогих квитків на матчі. І за останні 10 років в магазинах Манчестер Юнайтед лише футболок з прізвищем Кріштіану Роналду на спині було продано більше, ніж Рашфорда.\n\nНападник приєднується до одного з найсильніших клубів світу — команда минулого сезону зіграла 60 офіційних матчів, здобула три трофеї та забила 174 голи. Але в Барселоні не стали б його підписувати, якби не бачили в ньому потенціалу. Там вважають, що це атлетичний, технічний та універсальний гравець, який може зіграти на трьох-чотирьох позиціях і приносити результат.\nРашфорду доведеться самостійно доводити, що він зірка — як це свого часу робив Девід Бекхем, коли перейшов із Юнайтед до іншого гранда іспанського футболу — Реалу. Його нові партнери спершу вважали, що англійця запросили лише для продажу футболок, але згодом оцінили його за працелюбність і відданість справі.\nЗа межами поля Барселона — одне з найкомфортніших міст у світі. Щодня між Манчестером і каталонською столицею літає багато рейсів — ними активно користуються, зокрема, і керівники Манчестер Сіті.\nЖиття в Барселоні, зазвичай на південь від міста — ближче до Середземного моря та аеропорту, — може стати ковтком свіжого повітря для футболіста, якому потрібно змінити обстановку. Відхід із Манчестера і уникнення тієї хвилі негативу, що сформувалася довкола Рашфорда (його стосунки з Юнайтед і більшістю фанатів серйозно зіпсувалися — хоча були й вагомі причини), може допомогти. Та головне — показати, що він справді хоче налагодити зв’язок із фанатами Барси та місцевими ЗМІ, що він — нормальна людина, відкрита до каталанської культури. \nЗМІ також мають серйозний вплив — і вони суттєво відрізняються від британських, до яких звик Рашфорд. Ілкай Гюндоган, наприклад, після переходу влітку 2023-го з Ман Сіті до Барси майже не взаємодіяв із пресою й за це дістав чимало критики. Коли ж згодом почав відкритіше себе проявляти, ставлення до нього суттєво змінилося — в кращий бік. Ім’я — не щит: тут мало терплять непрофесійність, а рівень контролю й тиску буде шалений.\nЗ часів Гарі Невілла, який майже десять років тому несподівано очолив Валенсію, ще ніхто з Манчестера не вирушав на Піренеї під таким мікроскопом.\n\"Вони змусили наших британських журналістів виглядати як кошенят\", — згадував Марк Г’юз у своїй автобіографії. Колишній зірковий нападник Юнайтед швидко відчув, що каталанські ЗМІ намагаються налаштувати фанатів проти нього, щоб ударити по президенту, який організував трансфер.\nСам Г’юз не дуже страждав через те, що писали іспанською — він просто не розумів мову. Більше його хвилювало те, що все це швидко доходило до британських медіа — і ситуація перетворилася для нього на справжній жах.\nНе все було просто і в інших англійців. Террі Венейблз і Боббі Робсон, які тренували Барсу у різні часи, теж мали складні стосунки з клубом — попри певні успіхи. Це частина реальності найполітичнішого клубу у футболі. Але історія пам’ятає їх — так само, як і Лінекера — з повагою.\nТепер свою нагоду має Рашфорд. Усе готове для великої сцени. До завершення його оренди Камп Ноу може вже бути майже готовим після реконструкції — і перед ним відкриється перспектива грати перед найбільшою аудиторією в Іспанії: стадіон матиме 105 тисяч місць.\n\nУ вигляді Гансі Фліка він отримує тренера, який говорить англійською — і що, можливо, навіть важливіше — дійсно хотів бачити його в команді.\nСпортивний директор Барси Деко теж був зацікавлений. Як уже згадувалося, клуб давно стежив за Рашфордом. А Юнайтед, своєю чергою, був радий якнайшвидше завершити перехід\nЗ огляду на всі обставини, Маркус навряд чи міг мріяти про кращу можливість.\nThe Athletic"
    },
    {
        "title": "Реал Сосьєдад оголосив про підписання Гедеша",
        "image": "https://images.football.ua/i/news/630x373/560/560611.jpg",
        "text": "Реал Сосьєдад на своєму офіційному сайті оголосив про підписання контракту з півзахисником Вулвергемптона Гонсалу Гедешем.\nУгода з 28-річним португальцем розрахована до літа 2028 з можливістю продовження ще на один сезон.\nЗа даними Transfermarkt, сума трансферу футболіста становила близько чотирьох мільйонів євро.\nМинулого сезону Гедеш провів 33 матчі, в яких забив п'ять м'ячів та віддав п'ять гольових передач.\nДодамо, що Гедеш раніше виступав у Ла Лізі за Валенсію та Вільярреал. В іспанському чемпіонаті він провів 163 матчі, забив 31 гол та віддав 30 асистів."
    },
    {
        "title": "Вітсель офіційно приєднався Жирони",
        "image": "https://images.football.ua/i/news/630x373/561/561109.png",
        "text": "Жирона оголосила про підписання контракту з центральним півзахисником Акселем Вітселем, який приєднався до клубу на правах вільного агента після завершення виступів за Атлетіко Мадрид.\nУгода з 36-річним бельгійцем розрахована на один сезон з опцією продовження на наступний в залежності від досягнутих результатів.\nÉs normal, doctor? pic.twitter.com/h3RvoEBD2b\nВітсель має багаторічний досвід виступів на найвищому рівні європейського та міжнародного футболу. Народжений у Льєжі, він розпочав кар’єру в академії Стандард Льєж, де дебютував у 17 років, а згодом здобув дві чемпіонські титули та Кубок Бельгії. Потім виступав у Бенфіці, Тяньцзінь Куанцзянь та Боруссії Дортмунд та ще одному менш іменитому клубі.\nУ 2022 році Вітсель приєднався до Атлетіко Мадрид, де за три сезони провів 116 матчів, забив 2 голи та віддав 3 асисти."
    },
    {
        "title": "Мората возз'єднався з Фабрегасом у Комо",
        "image": "https://images.football.ua/i/news/630x373/561/561100.jpg",
        "text": "Центральний нападник Мілана Альваро Мората приєднався до Комо, передає офіційний сайт \"б'янкоблу\".\nПовідомляється, що 32-річний іспанець змінив клубну прописку на правах оренди із зобов'язанням викупу. За даними журналіста Ніколо Скіри, за тимчасовий перехід чемпіона Європи \"россонері\" отримали 1 млн євро, тоді як повноцінний обійдеться Комо в 9 млн.\nУ той же час Галатасарай за дострокове завершення оренди Морати отримав 5 млн. Контракт Альваро з \"б'янкоблу\" розраховано до кінця червня 2029 року.\nМілан у липні 2024-го виклав за іспанця 13 млн євро мадридському Атлетіко. Після шести голів і двох асистів у 25-ти матчах за \"россонері\" гравець за 6 млн приєднався до стамбульського клубу, який мав представляти до 20 січня 2026 року, із правом викупу.\nНа рахунку Морати сім голів і три асисти в 16-ти матчах за Галатасарай, з яким він виграв чемпіонат і Кубок Туреччини. Раніше Альваро виграв Суперкубок Італії з Міланом.\nІз нинішнім керманичем Комо Сеском Фабрегасом гравець виступав за збірну Іспанії і Челсі."
    },
    {
        "title": "Тудор: Гравцям Ювентуса потрібен відпочинок перед стартом сезону",
        "image": "https://images.football.ua/i/news/630x373/560/560929.jpg",
        "text": "Головний тренер Ювентуса Ігор Тудор поділився думками щодо фізичної готовності своїх підопічних після участі в оновленому Клубному чемпіонаті світу та пояснив, чому вважає відпочинок необхідним.\n\"Гравцям потрібен місяць відпустки: я був футболістом, і я це розумію. Я проти напрямку, який приймає футбол. Все починається з гравців. Нам потрібно знайти баланс, тому що зараз це перебільшення. Було три тижні зупинки, а це не кілька і не багато. Гравці відпочивали, не втрачаючи багато з фізичної точки зору\", – сказав Тудор.\nТренер також розповів про нинішній тренувальний процес:\n\"Серпневі ігри різні, тому що за ними стоїть багато роботи. Ми багато працюємо протягом 17-18 днів і, безумовно, буде трохи втоми, це нормально. До початку чемпіонату залишилося два тижні, день за днем ми будемо змінювати навантаження, щоб вони прибули готовими до першого дня. Це мета\".\nНа Клубному чемпіонаті світу Ювентус вийшов з групи, але поступився мадридському Реалу в плей-оф."
    },
    {
        "title": "Гасперіні запевнив, що цінує Довбика",
        "image": "https://images.football.ua/i/news/630x373/560/560928.jpg",
        "text": "Головний тренер Роми Джан П’єро Гасперіні прокоментував інформацію про нібито негативне ставлення до Артема Довбика, наголосивши, що вона не відповідає дійсності.\n\"Довбик? Він давно не грав, але прогресує у фізичному плані і дуже багато працює. Іноді я читаю, що Довбик мені не подобається, але це неправда. Я ніколи такого не говорив\", – сказав наставник.\nГасперіні також підкреслив, що задоволений усіма футболістами команди:\n\"Мені подобаються всі гравці Роми, і поки вони тут – це найкращий склад для мене. Всі вони докладають неймовірних зусиль і прекрасно тренуються. Для мене цього достатньо\", — сказав Гасперіні.\nРаніше була інформація, що Довбик може залишити склад \"вовків\", які вже встановили цінник для потенційних покупців.\nМинулого сезону Довбик провів 45 матчів, у яких забив 17 голів та віддав чотири асисти."
    },
    {
        "title": "Італія трансферна. Літні переходи-2025",
        "image": "https://images.football.ua/i/news/630x373/558/558300.jpg",
        "text": "Всі переходи Серії А цього міжсезоння — в одному місці! Пропонуємо вам слідкувати за трансферами футболістів у рамках чемпіонату Італії в наведеній нижче таблиці.\nСкорочення:\nпо — повернення з оренди\r\nор — оренда\r\nва — вільний агент\r\nзк — завершив кар'єру\r\nбк — без клубу\nн — нападник\r\nп — півзахисник\r\nз — захисник\r\nв — воротар\nПримітка: суми вказані в таблиці у валюті євро (€) згідно з даними авторитетного порталу transfermarkt\n🇺🇦 Україна трансферна. Літні переходи-2025\r\n🏴󠁧󠁢󠁥󠁮󠁧󠁿Англія трансферна. Літні переходи-2025\r\n🇪🇸 Іспанія трансферна. Літні переходи-2025\r\n🇩🇪 Німеччина трансферна. Літні переходи-2025\r\n🇫🇷 Франція трансферна. Літні переходи-2025"
    },
    {
        "title": "Наполі може купити Кевіна — Ді Марціо",
        "image": "https://images.football.ua/i/news/630x373/560/560733.jpg",
        "text": "Неаполітанський Наполі виявляє інтерес до вінгера донецького Шахтаря Кевіна Маседо. Про це повідомляє сайт журналіста Джанлуки Ді Марціо.\nЗа інформацією джерела, керівництво \"партенопеї\" цього літа сподівається продати 25-річного італійця Джакомо Расподорі. В разі продажу універсального нападника, Наполі збирається на його місце придбати 22-річного бразильця \"гірників\" Кевіна.\nЗазначається, що чинний чемпіон Італії готовий запропонувати Шахтарю за талановитого вінгера 35 мільйонів євро.\nДіюча трудова угода гравця з клубом розрахована до 31 грудня 2028 року. Трансфермаркт оцінює його у 12 млн. євро.\nЦього сезону Кевін Маседо відіграв за Шахтар три матчі, забив чотири голи та віддав дві результативні передачі.\nРаніше повідомлялося, що Рома цікавиться Кевіном."
    },
    {
        "title": "Мілан посилився Ардоном Яшарі",
        "image": "https://images.football.ua/i/news/630x373/560/560714.jpg",
        "text": "Опорний півзахисник Ардон Яшарі залишив Брюгге й приєднався до Мілана, передає офіційний сайт \"россонері\".\nЗа даними журналіста Ніколо Скіри, клуб Серії А виклав за 23-річного швейцарця 38 млн євро (з урахуванням бонусів). Контракт із гравцем розраховано до кінця червня 2030 року.\nБрюгге придбав Яшарі в рідного для нього Люцерна в липні 2024-го за 6 млн. На рахунку Ардона чотири гола й шість асистів у 52-х матчах (всі турніри) за \"блау-зварт\". За підсумками сезону-2024/25 опорника визнали найкращим гравцем чемпіонату Бельгії. У ході минулої кампанії гравець допоміг Брюгге здобути Кубок країни.\nУ чотирьох поєдинках за збірну Швейцарії Яшарі відзначився двома гольовими передачами.\nМілан Ардон представлятиме у футболці з 30-м номером. Раніше повідомлялося, що \"россонері\" близькі до трансферу його співвітчизника з Янг Бойз."
    },
    {
        "title": "Лукман: Аталанта заблокувала мій трансфер через причини, які я не розумію",
        "image": "https://images.football.ua/i/news/630x373/560/560502.jpg",
        "text": "Нападник Аталанти Адемола Лукман на своїй сторінці в Instagram повідомив, що офіційно подав запит на трансфер.\nНещодавно клуб із Бергамо відхилив нову пропозицію Інтера щодо 27-річного нігерійця. Гравець вирішив у соцмережах висловити своє невдоволення позицією керівництва.\n\"За останні три роки в Аталанті я віддав абсолютно все. Не лише як футболіст, а й як людина. Я завжди з гордістю носив цю футболку й намагався представляти клуб і місто із серцем, пристрастю й відданістю.\nЯ прийшов сюди з надією допомогти цьому особливому клубу рости, і разом ми створили спогади, які залишаться зі мною назавжди. Перемога в Лізі Європи, моменти святкування з одноклубниками та вболівальниками в Дубліні — одна з найважливіших подій моєї кар'єри. У мене й досі мурашки від цих спогадів.\nАталанта, а особливо її вболівальники, стали частиною мене. Я почувався як удома з першого дня, завжди намагаючись відповісти на цю любов — навіть тоді, коли за лаштунками все було непросто. \nСаме тому мені важко писати ці слова. Я любив кожен момент, але відчуваю, що після трьох чудових років у Бергамо настав час рухатися далі й розпочати нову пригоду. Із приводу мене до Аталанти мене зверталося чимало клубів, але я завжди залишався вірним. Проте, зараз я й керівництво клубу згодні з тим, що настав відповідний час для переходу, і мені було чітко сказано, що при надходженні справедливої пропозиції мені дозволять піти. \nНа жаль, попри те, що така пропозиція надійшла, клуб заблокував трансфер через причини, які я не розумію.\nЧерез це, після багатьох місяців невиконаних обіцянок і, на мою думку, несправедливого ставлення до мене як до людини, так і до професійного футболіста, я відчуваю, що більше не можу мовчати. Я офіційно подав запит на трансфер.\nНавіть у найважчі моменти я ставив клуб, команду та вболівальників на перше місце й сподівався, що справа не дійде до цього. Але, на жаль, мені здається, що іншого вибору немає.\nВболівальникам — серцю цього клубу — хочу сказати наступне: мені дійсно шкода, що все дійшло до цього. Сподіваюся, ви зрозумієте, наскільки складною є ця ситуація. Для мене це питання справедливості та принципів. Підтримка, яку ви надавали мені, була неймовірною, і зв'язок, який ми створили разом, — особливий.\nСподіваюся, що разом із клубом ми зможемо якнайшвидше знайти мирне рішення, яке влаштує всі сторони.\nЗ любов'ю та вдячністю, Адемола\", — написав Лукман.\nКонтракт нігерійця з Аталантою розраховано до кінця червня 2027 року. У серпні 2022-го клуб із Бергамо виклав за нього 10,85 млн євро РБ Лейпциг. На рахунку Адемоли 52 гола й 25 асистів у 118-ти матчах за \"нерадзуррі\" в усіх турнірах."
    },
    {
        "title": "Де Вінтер — шостий літній новачок Мілана",
        "image": "https://images.football.ua/i/news/630x373/561/561164.jpg",
        "text": "Центральний захисник Коні Де Вінтер залишив Дженоа й приєднався до Мілана, передає офіційний сайт гранда.\nКонтракт із 23-річним бельгійцем розраховано до кінця червня 2030 року. За даними transfermarkt, сума трансферу склала 20 млн євро. \"Россонері\" оборонець представлятиме у футболці з 5-м номером.\nДженоа орендувала Де Вінтера в Ювентуса в серпні 2023-го, а роком пізніше придбала його за 11 млн. На рахунку Коні три гола та один асист у 57-ми матчах за \"россоблу\".\nГравець також відзначився однією гольовою передачею в чотирьох поєдинках збірної Бельгії.\nНагадаємо, нещодавно Мілан відпустив центрального захисника Маліка Тіава до АПЛ."
    },
    {
        "title": "Агент Доннарумми: Ми шоковані ПСЖ. Можливо, в АПЛ знайдуться відповідні клуби",
        "image": "https://images.football.ua/i/news/630x373/561/561118.jpg",
        "text": "Агент воротаря ПСЖ Джанлуїджі Доннарумми Енцо Райола прокоментував ситуацію 26-річного італійця у паризькому клубі.\n\"Ми шоковані ПСЖ. Після чотирьох років спільної роботи в клубі немає жодної поваги. Ми також обговоримо ситуацію з нашою юридичною командою. Джиджио навіть був готовий знизити свою зарплату, але ПСЖ знову змінив умови.\nНині ми розглядаємо варіанти. Можливо, в англійській Прем'єр-лізі знайдуться клуби, здатні заплатити стільки, скільки потрібно. ПСЖ просить великі гроші. Вони говорять про повагу, але йдеться лише про гроші\", — наводить слова Райоли інсайдер Фабріціо Романо з посиланням на Sky Sports.\nРаніше повідомлялося, що ПСЖ не включив Доннарумму до заявки команди на матч Суперкубку УЄФА проти Тоттенгема, а Джанлуїджі звернувся до вболівальників."
    },
    {
        "title": "Доннарумма звернувся до фанатів ПСЖ із прощальним листом",
        "image": "https://images.football.ua/i/news/630x373/561/561104.jpg",
        "text": "Воротар Парі Сен-Жермен Джанлуїджі Доннарумма опублікував емоційне звернення до вболівальників клубу в своєму особистому Insfragram-акаунті.\nУ заяві італієць подякував фанатам за підтримку і висловив розчарування через рішення керівництва клубу не залучати його до складу на майбутній матч Суперкубка УЄФА проти Тоттенгема на тлі провальних перемовин щодо нового контракту.\n\"До особливих фанатів Парижа,\nЗ першого дня, як я приїхав, я віддавав усе — на полі і поза ним — щоб заслужити своє місце і захищати ворота Пари Сен-Жермен.\nНа жаль, хтось вирішив, що я більше не можу бути частиною команди і вносити свій вклад у її успіх. Я розчарований і засмучений.\nСподіваюся, що матиму можливість ще раз подивитися в очі фанатам на Парку де Пренс і попрощатися, як належить. Якщо це не станеться, хочу, щоб ви знали — ваша підтримка і тепло багато для мене значать, і я ніколи цього не забуду. Я завжди носитиму з собою спогади про всі емоції, магічні ночі і про вас, хто зробив мене частиною дому.\nМоїм товаришам по команді — моїй другій родині — дякую за кожну битву, кожен сміх і кожен спільний момент. Ви завжди будете моїми братами.\nГрати за цей клуб і жити в цьому місті було для мене величезною честю.\nДякую тобі, Париж\", — написав Доннарумма в Instagram.\nДопис, поширений GIANLUIGI DONNARUMMA (@donnarumma)\n\nДжанлуїджі Доннарумма приєднався до ПСЖ у 2021 році на правах вільного агента з Мілана та залишався беззаперечно основним протягом цього часу, але зараз, схоже, шляхи парижан та італійця незабаром розійдуться. Його контракт спливає влітку 2026 року.\nРаніше повідомлялося, що на підписання Джанлуїджі Доннарумми претендують три європейські клуби: Манчестер Сіті, мюнхенська Баварія та лондонський Челсі."
    },
    {
        "title": "Забарний — про перехід до ПСЖ: Думаю, це був найкращий можливий вибір",
        "image": "https://images.football.ua/i/news/630x373/561/561090.jpg",
        "text": "Центральний захисник Ілля Забарний прокоментував свій перехід із Борнмута до ПСЖ.\nПаризький гранд нарешті поставив крапку в трансферній сазі за участі 22-річного українця, придбавши його за 63+3 млн євро. Контракт із гравцем розраховано до кінця червня 2030 року.\n\"Це просто неймовірно, і я дуже пишаюся цим. Для мене ПСЖ — найкращий клуб і найкращий проєкт у світі. Я думаю, що це був найкращий можливий вибір, і я тут, щоб викладатися на полі на повну.\nЯ відчував бажання побачити мене тут, що сильно мотивувало зробити цей крок якомога швидше. Це новий і чудовий досвід для мене. Я ще молодий, тож маю пробувати нове — саме тому й вважаю це рішення правильним.\nНе можу дочекатися зустрічі з усіма, і, звісно ж, Луїсом Енріке також. Я знаю, чого він від мене очікує, і готовий до цього. Ми вже зустрічалися, коли він очолював збірну Іспанії, і тоді Україна виграла 1:0. Я бачив, який він енергійний і мені це дуже подобається! Чесно кажучи, я люблю цю пристрасть, і так, я теж її привнесу. Мені також подобається те, що команда робить тактично. Я переглянув кілька ігор і мені дуже сподобалося, як грає команда. Я закохався у стиль гри ПСЖ, тому для мене справді чудово бути тут.\nЯ молодий, мені 22 роки, хоча почуваюся старшим. Я вже накопичив чимало досвіду, і думаю, що це допоможе мені в майбутньому, хоча, звичайно, я продовжуватиму вчитися. Я з нетерпінням чекаю цього.\nМій спокій на полі й поза ним? Це найважливіше для мене. Завжди потрібно наполегливо працювати, обмірковувати кожну можливу ситуацію на полі й бути терплячим.\nНе можу дочекатися свого дебюту й зустрічі з уболівальниками. ПСЖ — величезний клуб, і я очікую, що буде важко, але я готовий. Я просто з нетерпінням чекаю зустрічі з командою й початку гри\", — цитує Забарного офіційний сайт ПСЖ.\nНагадаємо, Ілля став першим українцем в історії клубу. Вже відомо, який номер він обрав у паризькому гранді."
    },
    {
        "title": "Аль-Хелаїфі: Забарний зробить вагомий внесок у все, що ми будуємо в довгостроковій перспективі в ПСЖ",
        "image": "https://images.football.ua/i/news/630x373/561/561078.jpg",
        "text": "Президент ПСЖ Нассер Аль-Хелаїфі прокоментував підписання Іллі Забарного з Борнмута.\n\"Ми раді продовжити зміцнення нашого колективу з підписанням Іллі Забарного. Ілля — талановитий гравець збірної та великий професіонал. Він зробить вагомий внесок у все, що ми будуємо в довгостроковій перспективі в ПСЖ\", – зазначив Аль-Хелаїфі.\nНагадаємо, 22-річний оборонець став першим українським футболістом в історії ПСЖ та підписав контракт до 2030 року."
    },
    {
        "title": "Забарний: Я в ПСЖ, щоб віддати на полі все, що маю",
        "image": "https://images.football.ua/i/news/630x373/561/561077.jpg",
        "text": "Центральний захисник ПСЖ Ілля Забарний поділився першими враженнями після свого переходу з Борнмута до паризького гранда.\n\"Я дуже радий приєднатися до ПСЖ – найкращого клубу у світі з найкращим проєктом. Я тут, щоб віддати на полі все, що маю, і з нетерпінням чекаю дебюту та зустрічі з уболівальниками\", – заявив Забарний.\nНагадаємо, 22-річний оборонець став першим українським футболістом в історії ПСЖ та підписав контракт до 2030 року."
    },
    {
        "title": "Забарний став першим українцем в історії ПСЖ",
        "image": "https://images.football.ua/i/news/630x373/561/561073.jpg",
        "text": "Український центральний захисник Ілля Забарний офіційно став гравцем ПСЖ. Сьогодні, 12 серпня, паризький клуб оголосив про підписання 22-річного футболіста, який перейшов із Борнмута.\nЗабарний став першим українським футболістом в історії ПСЖ та представником уже 51-ї різної національності, чиї гравці коли-небудь виступали за французький гранд.\nЗгідно з інформацією клубу, Ілля гратиме у складі команди під шостим номером, а його контракт розрахований до 2030 року.\nРаніше повідомлялося, що Забарний став другим найдорожчим українцем в історії."
    },
    {
        "title": "Стало відомо, який номер в ПСЖ взяв Забарний",
        "image": "https://images.football.ua/i/news/630x373/561/561071.jpg",
        "text": "12 серпня ПСЖ оголосив про трансфер захисник збірної України Іллі Забарного із Борнмута.\nЗабарний підписав контракт до 2030 року та гратиме в новій команді під шостим номером.\nРаніше повідомлялось, що сума трансферу складе 63 мільйони євро, ще три мільйони передбачені у вигляді бонусів. Очікується, що у своєму першому сезоні в Парижі Забарний зароблятиме 4,5 мільйона євро після сплати податків.\nРаніше повідомлялося, що Діакіте з Лілля може стати заміною Забарному в Борнмуті."
    },
    {
        "title": "Трапп може повернутися до Парижа",
        "image": "https://images.football.ua/i/news/630x373/561/561165.jpg",
        "text": "Воротар франкфуртського Айнтрахта Кевін Трапп може поповнити склад Париж ФК, передає журналіст Флоріан Плеттенберг.\nПовідомляється, що 35-річний німець отримав щедру пропозицію від столичного клубу, який братиме участь у Лізі 1-2025/26. Станом на зараз, гравець не прийняв її, але й не відхилив.\nЗа даними transfermarkt, контракт Траппа з франкфуртським Айнтрахтом розраховано до кінця червня 2026-го з опцією продовження ще на один рік. Порталом Кевін оцінюється в 2,5 млн євро.\nКлуб Бундесліги орендував голкіпера в ПСЖ у серпні 2018-го, а роком пізніше придбав його за 7 млн. Німець допоміг \"орлам\" виграти Лігу Європи-2021/22.\nІз паризьким грандом Трапп здобув 11 трофеїв протягом трьох років (2015-2018).\nРаніше повідомлялося, що Париж ФК працює над трансфером півзахисника РБ Лейпциг."
    },
    {
        "title": "Шешко дав свою згоду на перехід у Манчестер Юнайтед",
        "image": "https://images.football.ua/i/news/630x373/560/560688.jpg",
        "text": "Нападник Лейпцига Беньямін Шешко незабаром може стати гравцем Манчестер Юнайтед. Про це повідомляє інсайдер Фабріціо Романо.\nЗа інформацією джерела, 22-річний словенець дав свою згоду на перехід до складу \"червоних дияволів\", із якими вже погодив контракт до літа 2030 року.\nРаніше була інформація, що Лейпциг прийняв пропозицію Ньюкасла у розмірі 90 млн євро за Шешко.\nМинулого сезону Шешко провів 45 матчів, у яких забив 21 гол та віддав шість гольових передач.\nТакож додамо, що Ньюкасл був готовий відпустити свого форварда Александера Ісака до Ліверпуля, якщо їм вдасться домовитися про трансфер Шешко."
    },
    {
        "title": "РБ Лейпциг зв'язався з Ліверпулем із приводу потенційного переходу Елліотта",
        "image": "https://images.football.ua/i/news/630x373/560/560666.jpg",
        "text": "РБ Лейпциг обговорює з Ліверпулем можливість трансферу атакувального півзахисника Гарві Елліотта, передає видання The Athletic.\nПовідомляється, що переговори клубів стосовно 22-річного англійця зараз не на просунутій стадії. \"Червоні\" оцінюють плеймейкера в понад 40 млн фунтів стерлінгів з правом зворотного викупу або в понад 50 млн без нього.\nУ РБ Лейпциг Елліотт може замінити свого колегу за позицією Хаві Сімонса. Над придбанням 22-річного нідерландця працює Челсі.\nПротягом минулої кампанії Гарві відзначився п'ятьма голами й трьома асистами в 28-ми матчах за Ліверпуль у всіх турнірах. Цього літа його визнали найкращим гравцем чемпіонату Європи, який він удруге поспіль виграв зі збірною Англії U-21.\nНагадаємо, нещодавно іншого таланта \"червоних\" придбав ліонський Олімпік."
    },
    {
        "title": "Тута перейшов з Айнтрахта у Ад-Духаїль",
        "image": "https://images.football.ua/i/news/630x373/560/560578.png",
        "text": "Ад-Духаїль на своєму офіційному сайті оголосив про підписання контракту з захисником Айнтрахта Тутою.\nДеталі угоди із 26-річним бразильцем не розголошуються.\nЗа даними ЗМІ, сума трансферу становила 15 мільйонів євро.\nТута виступав за Айнтрахт з літа 2020 року. Минулого сезону він провів 44 матчі, в яких забив два м'ячі.\nРаніше повідомлялося, що суперник Шахтаря в Лізі Європи посилиться захисником із Бундесліги."
    },
    {
        "title": "Луїс Діас — у топ-3 найдорожчих новачків Баварії",
        "image": "https://images.football.ua/i/news/630x373/560/560221.jpg",
        "text": "Лівий вінгер Луїс Діас нещодавно приєднався до Баварії, залишивши Ліверпуль.\nЗа даними порталу transfermarkt, клуб Бундесліги виклав за 28-річного колумбійця 70+5 млн євро. Це зробило його третім найдорожчим новачком в історії мюнхенців.\n\nЗазначимо, що для Ліверпуля цей продаж став третім найбільшим після Філіппе Коутіньйо (135 млн, Барселона, січень 2018) і Луїса Суареса (81,72 млн, Барселона, липень 2014).\nНагадаємо, із Баварією Діас підписав чотирирічний контракт, отримавши футболку з 14-м номером."
    },
    {
        "title": "Баварія оголосила про підписання Луїса Діаса",
        "image": "https://images.football.ua/i/news/630x373/560/560219.png",
        "text": "Мюнхенська Баварія на своєму офіційному сайті оголосила про підписання контракту з вінгером Ліверпуля Луїсом Діасом.\nУгода з 28-річним колумбійцем розрахована до літа 2029 року.\nЗа інформацією інсайдера Фабріціо Романо, сума трансферу склала близько 75 мільйонів євро.\n𝘽𝙞𝙚𝙣𝙫𝙚𝙣𝙞𝙙𝙤, 𝙗𝙖𝙡𝙡𝙚𝙧 😎🇨🇴 #ServusLuis pic.twitter.com/BKUsTmdW4k\nМинулого сезону Діас провів 50 матчів, у яких забив 17 голів та віддав вісім гольових передач.\nРаніше повідомлялося, що Мюллер домовся з Ванкувером про трансфер."
    },
    {
        "title": "Баварія близька до підписання Вольтемаде — Скіра",
        "image": "https://images.football.ua/i/news/630x373/560/560032.jpg",
        "text": "Нападник Штутгарта Нік Вольтемаде незабаром може стати гравцем мюнхенської Баварії. Про це повідомляє інсайдер Ніколо Скіра.\nЗа інформацією джерела, керівництво мюнхенського клубу наблизилося до позитивного результату трансферних переговорів щодо 23-річного німця.\nЗазначається, що сума трансферу становитиме близько 50 мільйонів євро, а сам футболіст вже погодив контракт до літа 2030 року.\nМинулого сезону Вольтемаде провів 33 матчі, в яких забив 17 голів та віддав три гольові передачі.\nРаніше повідомлялося, що перехід Луїса Діаса до Баварії можна вважати завершеним."
    },
    {
        "title": "Перехід Луїса Діаса до Баварії можна вважати завершеним — Плеттенберг",
        "image": "https://images.football.ua/i/news/630x373/560/560009.jpg",
        "text": "Баварія й Ліверпуль досягнули прориву в переговорах стосовно трансферу лівого вінгера англійців Луїса Діаса, передає журналіст Флоріан Плеттенберг.\nЛіверпуль розглядає Родріго як заміну Луїсу Діасу — Плеттенберг\nПовідомляється, що перехід 28-річного колумбійця до німецького клубу можна вважати завершеним. Сума трансферу складе до 75 млн євро. Першу пропозицію, у розмірі 67,5 млн, 20-разовий чемпіон Англії відхилив.\nДіас підпише розрахований щонайменше до кінця червня 2029 року контракт із Баварією. Сторони узгоджують останні деталі, медогляд відбудеться протягом наступного тижня (28.07-03.08).\nДо Ліверпуля Луїс приєднався в січні 2022-го, залишивши Порту. За даними журналіста Бена Джейкобса, португальці заробили 45+4 млн. \nНа рахунку колумбійця 41 гол і 23 асисти в 148-ми матчах (всі турніри) за \"червоних\", з яким він виграв чемпіонат, Кубок і Суперкубок Англії, а також Кубок англійської ліги (х2)."
    },
    {
        "title": "Німеччина трансферна. Літні переходи-2025",
        "image": "https://images.football.ua/i/news/630x373/558/558385.png",
        "text": "Всі переходи Бундесліги цього міжсезоння — в одному місці! Пропонуємо вам таблицю з літніми переходами футболістів в рамках першості Німеччини.\nСкорочення:\nпо — повернення з оренди\r\nор — оренда\r\nва — вільний агент\r\nзк — завершив кар'єру\nн — нападник\r\nп — півзахисник\r\nз — захисник\r\nв — воротар\nЗауваження: суми вказані у таблиці у валюті євро (€) згідно з даними авторитетного порталу Transfermarkt.\n🇺🇦 Україна трансферна. Літні переходи-2025\r\n🏴󠁧󠁢󠁥󠁮󠁧󠁿Англія трансферна. Літні переходи-2025\n🇪🇸 Іспанія трансферна. Літні переходи-2025\r\n🇮🇹 Італія трансферна. Літні переходи-2025\r\n🇫🇷 Франція трансферна. Літні переходи-2025"
    }
]