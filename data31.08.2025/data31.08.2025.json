[
    {
        "title": "Брайтон — Манчестер Сіті. Анонс і прогноз на матч АПЛ 31.08.2025",
        "image": "https://images.football.ua/i/news/630x373/562/562345.jpg",
        "text": "НЕДІЛЯ, 31 СЕРПНЯ, 16:00 ▪️ АМЕКС СТЕДІУМ, БРАЙТОН ▪️ ГОЛОВНИЙ АРБІТР — ДАРРЕН ІНГЛЕНД ▪️ ПРЯМА ТРАНСЛЯЦІЯ — SETANTA SPORTS\nБрайтон під керівництвом Фабіана Гюрцелера поки що не радує результатами в АПЛ: після домашньої нічиєї з Фулгемом \"чайки\" поступилися Евертону на відкритті нового стадіону \"ірисок\". І хоча грали підопічні досить яскраво та володіли ініціативою, проблеми з реалізацією знову стали на заваді. Натомість у Кубку ліги все виглядало інакше — перемога 6:0 над Оксфорд Юнайтед довела, що команда має атакувальний потенціал.\n\nВарто згадати й про приємну статистику для вболівальників \"чайок\": минулого сезону Брайтон зумів взяти чотири очки у протистоянні з Манчестер Сіті, включно з домашньою перемогою. Якщо Гюрцелеру вдасться повторити такий трюк, він стане лише другим тренером після Рональда Кумана, хто уникне поразок у трьох поспіль дуелях із Гвардіолою.\nМанчестер Сіті розпочав сезон ефектною перемогою 4:0 над Вулвергемптоном, але вже у другому турі оступився — Тоттенгем знову став \"прокляттям\" для чемпіонів, скориставшись індивідуальними помилками суперника. Особливо невдало матч склався для Джеймса Траффорда, який припустився результативного ляпу. До того ж травма Раяна Аїта-Нурі та відсутність кількох важливих гравців лише ускладнили завдання.\n\nПопри це, \"містяни\" залишаються грізною силою: їхня виїзна статистика вражає — п’ять матчів поспіль без пропущених голів у Прем’єр-лізі. А недільний поєдинок може стати історичним, адже шоста \"суха\" гра поспіль на виїзді стане клубним рекордом. Для Ерлінга Голанда цей матч також особливий — норвежець може відзначити своє соте протистояння в АПЛ.\nЗа версією букмекерів, найбільші шанси на успіх мають підопічні Пепа Гвардіоли: на перемогу Манчестер Сіті пропонують коефіцієнт 2.00, потенційний успіх Брайтона оцінюється у 3.95, тоді як нічийний результат представлений показником 4.00.\n\nБРАЙТОН : Вербрюгген — Віффер, Данк, ван Геке, Де Кюпер — Балеба, Аярі — Мінте, О’Райлі, Мітома — Велбек\nМАНЧЕСТЕР СІТІ : Траффорд — Льюїс, Стоунз, Діаш, О’Райлі — Родрі — Шеркі, Бернарду Сілва, Рейндерс, Мармуш — Голанд"
    },
    {
        "title": "Челсі здобув дискусійну перемогу в дербі проти Фулгема",
        "image": "https://images.football.ua/i/news/630x373/562/562312.jpg",
        "text": "Третій тур англійської Прем’єр-ліги організатори змагань вирішили проводити без п’ятничної частини, тож гра на Стемфорд Бридж поміж двома лондонськими командами, Челсі та Фулгемом, відкривала програму цього ігрового вікенду. Так, знову столичний суперник для команди Енцо Марески, якими були Крістал Пелес та Вест Гем до цього, тож майже всі гілки лондонського метро \"сині\" встигли об’їздити за цей місяць.\nАле цього разу команда Марку Сілви точно не демонструвала того низького спротиву в обороні, яким відзначались \"залізні\" тиждень тому. Тому Челсі довелось страждати в першому таймі фактично без моментів на чужій половині, і при цьому самим контролем м’яча господарі навряд чи могли себе задовольнити.\nА Фулгем тим часом місцями пробував грати на контратаках. Інколи — достатньо непогано. Посеред першого тайму \"сині\" один із таких випадів пропустили, коли Берге запустив у сольний ривок Кінга, а той потім розібрався з Тосіном та Санчесом у штрафному. Усе б нічого, але ввімкнули повтор на VAR, який дозволив побачити степінг Муніза проти Чалоба поблизу до місця гольової передачі. Гол скасували.\nАле в цій боротьбі команди в підсумку награли на вісім хвилин компенсованого часу ще до першого тайму, і вже навіть коли вони спливли, то гра продовжилась кутовим від Челсі на лівому фланзі від Енцо, який став для Фулгема роковим. Подача пішла на Педро до воротарського, який головою з близької відстані забив у роздягальню.\nУ другому таймі \"дачники\" намагались не відходити від власної тактики, але доволі швидко отримали чергові проблеми з VAR на власну голову. Момент із влучанням м’яча в руку Сессеньйону під час подачі Чалоба з правого флангу насправді був багатошаровим, бо послідовно розглядали й степінг Кайседо проти Івобі до цього, і гру рукою в атаці в центрі чужих володінь від Педро також перед навісом. Але зрештою побачили саме фол захисника, чим викликали обурення в спільноти. Окрім фанатів Челсі — тих усе мало влаштовувати.\nБо Енцо з пенальті по центру воріт подвоїв перевагу власної команди, а далі вже був геть інакший футбол. Челсі дозволяв собі й відводити подих у глибокому захисті, і марнувати непогані моменти остаточно закрити цю гру, як це зробив Педро в своєму майже виході на порожні ворота повз Лено на 61 хвилині. Команда Сілви ж намагалась битись до останнього, але темп позиційної гри в неї не надто високий для настільки складних завдань."
    },
    {
        "title": "Рекордний трансфер: Ньюкасл підписав Вольтемаде",
        "image": "https://images.football.ua/i/news/630x373/562/562297.jpg",
        "text": "Англійський Ньюкасл оформив трансфер нападника збірної Німеччини Ніка Вольтемаде зі Штутгарта. Про це повідомляє офіційний сайт \"сорок\".\n\"Ньюкасл Юнайтед завершив рекордну для клубу угоду, підписавши нападника Ніка Волтемаде зі Штутгарта\", — йдеться в заяві клубу.\nЗа інформацією трансферного порталу Трансфермаркт, \"сороки\" заплатили за 23-річного форварда 85 мільйонів євро. З самим гравцем підписано \"довготривалу угоду\".\n\"Це великий крок у моєму житті – покинути Німеччину, але всі мене так добре прийняли, і я вже почуваюся як у родині. Після розмови з головним тренером у мене склалося чудове відчуття, що це саме те місце, де я можу досягти свого найкращого рівня\", — сказав Вольтемаде.\nМинулого сезону Нік Вольтемаде відіграв за Штутгарт 33 матчі, забив 17 голів та віддав 3 результативні передачі. Також на його рахунку два матчі за національну збірну Німеччини.\nРаніше повідомлялося, що Ньюкасл готовий розглянути продаж Ісака за 150 мільйонів євро за умови підписання двох нападників."
    },
    {
        "title": "Манчестер Юнайтед — Бернлі. Анонс і прогноз на матч АПЛ 30.08.2025",
        "image": "https://images.football.ua/i/news/630x373/562/562278.jpg",
        "text": "У третьому турі англійської Прем’єр-ліги Манчестер Юнайтед прийматиме на Олд Траффорд новачка еліти — Бернлі. Матч, який ще кілька тижнів тому здавався рутинним для підопічних Рубена Аморіма, нині набуває характеру битви \"ва-банк\" для наставника \"червоних дияволів\", адже команда все ще не здобула жодної перемоги у новому сезоні.\nСУБОТА, 30 СЕРПНЯ, 17:00 ▪️ ОЛД ТРАФФОРД, МАНЧЕСТЕР ▪️ ГОЛОВНИЙ АРБІТР — СЕМ БАРРОТТ ▪️ ПРЯМА ТРАНСЛЯЦІЯ — SETANTA SPORTS\nМанчестер Юнайтед входить у поєдинок під величезним тиском. Виліт від четвертолігового Грімсбі у серії пенальті (11:12) став одним із найгучніших провалів клубу останніх років, а загалом \"червоні дияволи\" залишаються без перемог у перших трьох офіційних матчах сезону. Поразка від Арсеналу за вельми непоганої гри, нічия з Фулгемом та нинішня криза відображають проблеми, які не вирішили навіть літні трансфери. \n\nАморім має лише 35,5% перемог на посаді тренера Юнайтед — це найгірший показник серед наставників клубу з часів Алекса Фергюсона. Вболівальники все голосніше говорять про зміни, але поки що наставник отримає шанс довести свою спроможність у матчі проти \"бордових\". Водночас варто пам’ятати, що Манчестер Юнайтед уже 23 матчі поспіль не програє командам, які щойно піднялися з Чемпіоншипу. Ця серія може стати психологічною опорою. Втім, статистика домашніх ігор залишається тривожною: лише три перемоги за останні 13 матчів на Олд Траффорд.\nБернлі, навпаки, зустрічає цей матч у піднесеному настрої. Після стартової поразки від Тоттенгема команда Скотта Паркера зробила два переможні кроки — спершу над Сандерлендом у чемпіонаті, а потім над Дербі у Кубку ліги. В обох матчах яскраво проявили себе новачки, серед яких Сонне та Ентоні, а Мартін Дубравка й Ганнібал, колишні гравці Юнайтед, матимуть певну додаткову мотивацію проявити себе на Олд Траффорд.\n\n\"Бордові\" вже не раз доводили, що здатні псувати настрій грандам. Статистика тут може певною мірою говорити на їхню користь: з дев’яти візитів до Юнайтед у Прем’єр-лізі вони уникали поразки у п’яти випадках. Для команди, яка щойно повернулася з Чемпіоншипу, це серйозна психологічна допомога. Їхня головна мета на сезон — виживання, і кожен очковий здобуток проти фаворита буде золотим.\nЗа версією букмекерів, найбільші шанси на успіх мають підопічні Рубена Аморіма: на перемогу Манчестер Юнайтед пропонують коефіцієнт 1.40, потенційний успіх Бернлі оцінюється у 8.10, тоді як нічийний результат представлений показником 5.00.\n\nМАНЧЕСТЕР ЮНАЙТЕД : Баїндир — Йоро, де Лігт, Шоу — Далот, Бруну Фернандеш, Каземіро, Доргу — Мбемо, Маунт — Кунья\nБЕРНЛІ : Дубравка — Вокер, Гамфріс, Естев, Екдаль, Гартман — Ганнібал, Угочукву, Каллен, Ентоні — Фостер"
    },
    {
        "title": "Челсі — Фулгем. Анонс і прогноз на матч АПЛ 30.08.2025",
        "image": "https://images.football.ua/i/news/630x373/562/562275.jpg",
        "text": "У третьому турі англійської Прем’єр-ліги відбудеться дербі Західного Лондона: Челсі на Стемфорд Брідж прийматиме Фулгем. Обидві команди стартували по-різному: підопічні Енцо Марески вже встигли продемонструвати атакувальну міць, тоді як колектив Марку Сілви поки що не знає перемог у чемпіонаті, але й не зазнав поразок. Атмосфера обіцяє бути напруженою — столичні дербі рідко обходяться без інтриги.\nСУБОТА, 30 СЕРПНЯ, 14:30 ▪️ СТЕМФОРД БРІДЖ, ЛОНДОН ▪️ ГОЛОВНИЙ АРБІТР — РОБЕРТ ДЖОНС ▪️ ПРЯМА ТРАНСЛЯЦІЯ — SETANTA SPORTS\nДля Челсі цей матч стане третьою поспіль лондонською битвою в календарі. Минулого туру \"сині\" розгромили Вест Гем 5:1, хоча починалося все з пропущеного м’яча. Гол Жуана Педро відкрив шлях до феєрії, а згодом забивали Педру Нету, Енцо Фернандес, Мойзес Кайседо і Трево Чалоба. Фани отримали справжній вибух емоцій, а юний Естеван увійшов в історію — він став наймолодшим асистентом Челсі в АПЛ (18 років і 120 днів).\n\nКоманда Марески підходить до дербі у відмінній формі: 10 перемог у 12 останніх матчах усіх турнірів говорять самі за себе. Щоправда, кадрові проблеми залишаються — Коул Палмер знову травмований і пропустить гру, також поза строєм Колвілл, Бадьяшиль та Лавія. Михайло Мудрик продовжує відбувати дискваліфікацію. І хоча ЗМІ активно обговорюють можливий перехід Александера Ісака на Стемфорд Брідж, поки що атакувальні надії Челсі покладені на саме на Жуана Педро та Ліама Делапа.\nФулгем розпочав сезон з двох нічиїх: спочатку з Брайтоном, а згодом з Манчестер Юнайтед (1:1). В обох випадках команда Марку Сілви продемонструвала характер і змогла вирвати результат наприкінці зустрічі. Еміль Сміт-Роу став героєм матчу з \"червоними дияволами\", зрівнявши рахунок одразу після виходу на заміну.\n\nУ Кубку англійської ліги \"котеджери\" впевнено пройшли Брістоль Сіті (2:0), але головна проблема залишається незмінною — в останніх дев’яти виїзних іграх Прем’єр-ліги Фулгем не зумів зберегти ворота \"сухими\". І хоча саме тут, на Стемфорд Брідж, вони перемогли Челсі минулого сезону, повторити цей трюк буде надзвичайно складно. Утім, Фулгем має чимало козирів у швидких атаках та контрвипадах — Івобі, Сміт-Роу та Муніз можуть створити чимало проблем супернику, особливо у різких перехідних фазах.\nЗа версією букмекерів, найбільші шанси на успіх мають підопічні Енцо Марески: на перемогу Челсі пропонують коефіцієнт 1.66, потенційний успіх Фулгема оцінюється у 5.20, тоді як нічийний результат представлений показником 4.10.\n\nЧЕЛСІ : Санчес — Гюсто, Адарабіойо, Чалоба, Кукурелья — Кайседо, ФернандесЕнцо — Естеван, Жуан Педро, Нету — Делап\nФУЛГЕМ : Лено — Тете, Андерсен, Куенка, Бессі — Берге, Лукич — Кінг, Сміт-Роу, Івобі — Муніз"
    },
    {
        "title": "Буонанотте вирушить до Челсі на правах оренди в статусі альтернативи Хаві Сімонсу — Романо",
        "image": "https://images.football.ua/i/news/630x373/562/562267.jpg",
        "text": "Атакуючий півзахисник Брайтона Факундо Буонанотте цього літа стане гравцем Челсі на правах оренди.\nЯк повідомляє інсайдер Фабріціо Романо, угода мж усіма сторонами вже погоджена, і в контракті немає пункту про викуп 20-річного аргентинця.\nПри цьому лондонський клуб зберіг за собою можливість зрівняти майбутні пропозиції від інших команд та підписати Буонанотте на постійній основі, якщо буде досягнуто домовленості з Брайтоном.\nЕксклюзивна інформація була підтверджена джерелами, і тепер очікується офіційне оголошення трансферу."
    },
    {
        "title": "Хаві Сімонс став гравцем Тоттенгема",
        "image": "https://images.football.ua/i/news/630x373/562/562250.jpg",
        "text": "Тоттенгем на своєму офіційному сайті оголосив про підписання контракту з вінгером Лейпцига Хаві Сімонсом.\nДеталі угоди не розкриваються, але уточнюється, що новачок \"шпор\" виступатиме під сьомим номером.\nЗа інформацією інсайдера Фабріціо Романо, угода з 21-річним нідерландцем розрахована до літа 2030 року та включає опцію продовження контракту ще на два роки. Сума трансферу становила близько 60 мільйонів євро.\nМинулого сезону Сімонс провів 33 матчі, в яких забив 11 голів та віддав вісім результативних передач.\nРаніше стали відомі результати жеребкування основного етапу Ліги чемпіонів."
    },
    {
        "title": "Ліверпуль — Арсенал. Анонс і прогноз на матч АПЛ 31.08.2025",
        "image": "https://images.football.ua/i/news/630x373/562/562346.jpg",
        "text": "НЕДІЛЯ, 31 СЕРПНЯ, 18:30 ▪️ ЕНФІЛД, ЛІВЕРПУЛЬ ▪️ ГОЛОВНИЙ АРБІТР — КРІС КАВАНА ▪️ ПРЯМА ТРАНСЛЯЦІЯ — SETANTA SPORTS\nЛіверпуль у перших турах знову продемонстрував звичну драму: матчі проти Борнмута та Ньюкасла могли завершитися розчаруванням, але пізні голи врятували команду Арне Слота. Новачки швидко інтегруються у склад: Юго Екітіке забив у кожному з трьох стартових матчів, а Флоріан Вірц став рекордним трансфером клубу. Водночас оборона мерсісайдців виглядає дуже вразливою — вони пропускали двічі у всіх офіційних поєдинках сезону. Якщо атака виглядає грізною, то саме захисна лінія може стати слабким місцем у боротьбі за титул.\n\nНезважаючи на проблеми в обороні, \"червоні\" мають серію з 36 матчів поспіль із голами у Прем’єр-лізі, і саме в неділю можуть встановити новий клубний рекорд — 37. Мохамед Салах, який забив Арсеналу вже 11 разів у чемпіонаті, знову буде ключовою фігурою, а підтримка Енфілда перетворює матч на справжній іспит для суперника.\nАрсенал розпочав сезон з холоднокровної перемоги на Олд Траффорд над Манчестер Юнайтед, а потім упевнено розгромив Лідс. Команда Мікеля Артети ще не пропускала голів у чемпіонаті, і в разі чергової \"сухої\" гри може повторити досягнення, яке не підкорялося клубу вже понад 100 років. Віктор Йокерес швидко довів, що стане ударною силою команди, а Юррієн Тімбер відзначився результативною грою на фланзі.\n\nПроблемою для \"канонірів\" стали численні травми: Букайо Сака та Кай Гаверц вибули на певний термін, а участь Мартіна Едегора і Бена Вайта під питанням. Водночас придбання Еберечі Езе та Ноні Мадуеке дають Артеті необхідну глибину складу. Лондонці підходять до гри з хорошою серією: вони не програють Ліверпулю в АПЛ вже шість матчів поспіль, але востаннє перемагали на Енфілді ще у 2012-му.\nЗа версією букмекерів, більші шанси на успіх сьогодні мають підопічні Арне Слота: на перемогу Ліверпуля пропонують коефіцієнт 2.36, потенційний успіх Арсеналу оцінюється у 3.10, тоді як нічийний результат представлений показником 3.40.\n\nЛІВЕРПУЛЬ : Аліссон — Бредлі, Конате, ван Дейк, Керкез — Собослаї, Гравенберх — Салах, Вірц, Гакпо — Екітіке\nАРСЕНАЛ : Рая — Тімбер, Саліба, Габріел, Калафіорі — Езе, Cубіменді, Райс — Мадуеке, Йокерес, Мартінеллі"
    },
    {
        "title": "Жирона без Крапивцова й Циганкова поступилася Севільї",
        "image": "https://images.football.ua/i/news/630x373/562/562333.jpg",
        "text": "Жирона на Естадіо Мунісіпаль де Монтіліві приймала Севілью в рамках третього туру іспанської Ла Ліги-2025/26.\nУкраїнський воротар Владислав Крапивцов повернувся на лаву запасних господарів поля, тоді як його співвітчизник фланговий нападник Віктор Циганков пропустив сьогоднішній матч через дискомфорт у лівій нозі.\nВідкрити рахунок у першому таймі протистояння вдалося літньому новачкові гостей Альфону Гонсалесу. По перерві Ісаак Ромеро подвоїв їхню перевагу, поставивши в дуелі крапку.\nЖирона — Севілья 0:2\nГоли: Гонсалес, 30, Ромеро, 55\nЖирона: Гассаніга — Мартінес (Рінкон, 64), Лопес (Блінд, 65), Рейс, Морено — Аспрілья, Вітсель (Порту, 78), Мартін, Лемар (Соліс, 79), Рока — Стуані (Камара, 64)\nСевілья: Нюланд — Кармона, Кастрін, Салас, Суасо — Еджуке (Санчес, 18), Гудель, Агуме (Маркао, 84), Гонсалес — Варгас (Буено, 78), Ромеро (П. Фернандес, 84)\nПопередження: Нюланд"
    },
    {
        "title": "Перша за понад 24 роки перемога в Ла Лізі: Реал Ов'єдо здолав Реал Сосьєдад",
        "image": "https://images.football.ua/i/news/630x373/562/562332.jpg",
        "text": "Реал Ов'єдо в рамках третього туру іспанської Ла Ліги-2025/26 приймав Реал Сосьєдад на Естадіо Карлос Тартьєре.\nРезультативний удар літнього новачка господарів поля Леандера Дендонкера ближче до завершення першого тайму визначив долю протистояння. Це перша з 27 травня 2001 року (1:0 проти Барселони на виїзді) звитяга Реала Ов'єдо серед \"еліти\".\nРеал Ов'єдо — Реал Сосьєдад 1:0\nГол: Дендонкер, 40\nРеал Ов'єдо: Ескандель — Відаль, Костас, Кальво, Альхассан — Чайра (Ассан, 31), Дендонкер, Рейна (Сібо, 73), Еджарія (Касорла, 61) — Ілич (Брекало, 73), Віньяс (Рондон, 61)\nРеал Сосьєдад: Реміро — Арамбуру, Субельдія, Чалета-Цар, Муньйос (Гомес, 71) — Кубо (Гедеш, 66), Марін (Каррікабуру, 57), Горрочатегі (Турр'єнтес, 78), Барренечеа — Оярсабаль (Сучич, 79), Оскарссон (Мендес, 57)\nПопередження: Брекало, Ассан — Чалета-Цар"
    },
    {
        "title": "Ванат прибув до Іспанії",
        "image": "https://images.football.ua/i/news/630x373/562/562280.jpg",
        "text": "Нападник київського Динамо Владислав Ванат вже прибув до Іспанії для підписання контракту з іспанським клубом. Про це повідомляє журналіст Мігель Коста.\nНа відео 23-річний українець прибуває до аеропорту Вілобі-д'Оньяр, який розташований неподалік від Жирони.\n✅🛬 VLADYSLAV VANAT arriba a l’aeroport de Vilobí d’Onyar, rebut pel seu representant, per passar revisió mèdica i signar 5 anys de contracte amb el GIRONA.\n\r\n👀 119 partits, 51 gols i 24 assistències amb el Dynamo de Kiev. Fitxatge top.\n\r\n🎥😉 pic.twitter.com/FWj3Qgi8gY\nРаніше була інформація, що Жирона вже виплатила клаусулу київському клубу за Ваната, яка налічувала 20 мільйонів євро.\nУ нинішньому сезоні Ванат провів сім матчів, у яких забив три м'ячі та віддав два асисти.\nРаніше повідомлялося, що Циганков може пропустити найближчий матч Жирони."
    },
    {
        "title": "Бетіс відкликав пропозицію щодо Антоні",
        "image": "https://images.football.ua/i/news/630x373/562/562277.jpg",
        "text": "Бразильський нападник Антоні в другій частині минулого сезону реанімував свою кар’єру в складі севільського Бетіса на правах оренди з англійського Манчестер Юнайтед.\nВиступи 25-річного виконавця в Іспанії в підсумком стали настільки успішними, що \"зелено-білі\" не мали жодних сумнівів у тому, що цей гравець потрібен їм у будь-якому форматі й у новому сезоні.\nПеремовини щодо трансферу Антоні тривали від самого завершення його першого строку оренди, і напередодні \"Червоні дияволи\" нарешті дали свою згоду на цей перехід.\nПроте несподівано за допомоги власних ресурсів Бетіс сповістив футбольну спільноту про наступне:\n\"Не було досягнуто жодної згоди щодо Антоні, і зрештою ми відкликали пропозицію.\nМи не можемо дозволити собі оплатити трансферну суму та суми, які Манчестер Юнайтед повинен виплатити гравцеві перед здійсненням цього переходу\", — ідеться в заяві Бетіса.\nУ складі севільців за пів року Антоні відзначився дев’ятьма голами у 24 матчах."
    },
    {
        "title": "Реал Мадрид — Мальорка. Анонс і прогноз на матч Ла Ліги 30.08.2025",
        "image": "https://images.football.ua/i/news/630x373/562/562214.jpg",
        "text": "Цей поєдинок стане важливим випробуванням для “вершкових”, які прагнуть продовжити переможну серію перед міжнародною паузою.\nРеал Мадрид — Мальорка\nСубота, 30 серпня, 22:30, стадіон Сантьяго Бернабеу, Мадрид\r\nПряма трансляція на медіасервісі MEGOGO.\n\nРеал Мадрид прагнутиме здобути третю поспіль перемогу на старті сезону Ла Ліги-2025/26, приймаючи Мальорку на Сантьяго Бернабеу в суботу ввечері. “Лос Бланкос” розпочали кампанію з перемог над Осасуною та Реал Овьєдо, набравши шість очок, що дозволяє їм посідати третє місце в турнірній таблиці. Натомість Мальорка, здобувши лише одне очко в перших двох матчах, перебуває на 16-й позиції.\nРеал Мадрид не без труднощів розпочав сезон: у першому турі проти Осасуни 19 серпня команда Хабі Алонсо здобула мінімальну перемогу 1:0 завдяки голу Кіліана Мбаппе. У другому турі проти Реал Овьєдо “вершкові” також не вражали, але здобули впевнену перемогу 3:0, де Мбаппе оформив дубль, а Вінісіус Жуніор відзначився наприкінці матчу.\nРеал Мадрид — один із п’яти клубів Ла Ліги (разом із Вільярреалом, Барселоною, Хетафе та Атлетік Більбао), які набрали максимум очок після двох турів. Уболівальники “вершкових” очікують чергової перемоги перед міжнародною паузою, адже конкуренція з Барселоною, яка нещодавно видала результативний матч проти Леванте (5:2), залишається напруженою.\n“Лос Бланкос” виграли 46 із 75 попередніх матчів проти Мальорки, зокрема двічі в минулому сезоні, включно з перемогою 2:1 у відповідному поєдинку на Бернабеу. Мальорка, у свою чергу, розпочала сезон із розгромної поразки 0:3 від Барселони, де втратила двох гравців через вилучення в першому таймі. У другому турі команда Ягоби Аррасате здобула нічию 1:1 вдома проти Сельти Віго завдяки голу Матеу Морея на 87-й хвилині.\n“Пірати” набрали лише одне очко в перших двох матчах, але перемога над Реал Мадридом може суттєво покращити їхнє становище в таблиці перед паузою. Минулого сезону Мальорка фінішувала 10-ю в Ла Лізі, відставши лише на чотири очки від єврокубкової зони, і має достатньо якості, щоб поборотися за європейські місця цього сезону. Остання перемога Мальорки над Реал Мадридом датована лютим 2023 року, а на виїзді проти “вершкових” у Ла Лізі вони не перемагали з травня 2009 року.\nРеал Мадрид: Куртуа — Карвахаль, Рюдігер, Гюйсен, Карреас — Вальверде, Чуамені, Гюлер — Мастантуоно, Мбаппе, Вінісіус.\nМальорка: Роман — Кумбулла, Райльо, Вальєнт — Морланес, Дардер, Лато, Мохіка — Торре — Мурікі, Асано."
    },
    {
        "title": "Циганков може пропустити найближчий матч Жирони",
        "image": "https://images.football.ua/i/news/630x373/562/562246.jpg",
        "text": "Вінгер Жирони Віктор Циганков може пропустити найближчий матч іспанської Ла Ліги проти Севільї. Про це повідомляє AS.\nЗа словами головного тренера команди Мічела, 27-річний українець пропустив тренування через дискомфорт у лівій нозі, яку він пошкодив у минулій зустрічі проти Вільярреала (0:5).\n\"Циганков не тренувався через дискомфорт у лівій нозі, і завтра ми вирішимо, чи зможе він грати. Янгель Еррера травмований, а Міовські перебуває в ситуації, коли може покинути команду – він має визначитися зі своїм майбутнім, тому завтра не буде в заявці.\nТакож не зіграють Абель Руїс і Ван де Бек, які досі відновлюються після травм. Погана новина – серйозна втрата Хуана Карлоса, який пошкодив коліно\", — сказав Мічел.\nЦього сезону Циганков, який нещодавно отримав виклик до збірної України на матчі відбору ЧС-2026, провів два матчі, в яких відзначився одним асистом.\nНагадаємо, матч Жирона — Севілья пройде завтра, 30 серпня, о 20:30 за Києвом.\nРаніше була інформація, що Жирона активувала клаусулу форварда Динамо Владислава Ваната."
    },
    {
        "title": "Жирона активувала клаусулу Ваната, іспанці заплатили Динамо 20 млн євро — Романо",
        "image": "https://images.football.ua/i/news/630x373/562/562192.jpg",
        "text": "Іспанська Жирона викупила контракт нападника Динамо Київ Владислава Ваната.\nЯк повідомляє журналіст Фабріціо Романо, угода була фіналізована вночі — о третій годині клуб активував клаусулу гравця.\nСума трансферу склала 20 мільйонів євро, і Ванат уже найближчим часом приєднається до нової команди. Для українського форварда це буде перший досвід виступів у Ла Лізі.\n23-річний український форвард підпише п’ятирічний контракт із каталонською командою, де вже виступають його співвітчизники Віктор Циганков та Владислав Крапивцов.\nУ минулому сезоні Владислав Ванат став найкращим бомбардиром УПЛ, забивши 21 гол та віддавши 9 асистів у 45 поєдинках всіх турнірів за Динамо. Нову кампанію Ванат розпочав із 3 м’ячів та 2 результативних передач у семи матчах."
    },
    {
        "title": "Райо Вальєкано — Барселона. Анонс і прогноз на матч Ла Ліги 31.08.2025",
        "image": "https://images.football.ua/i/news/630x373/562/562216.jpg",
        "text": "Цей поєдинок стане справжнім випробуванням для чинних чемпіонів, які зіткнуться з амбітною командою, що кваліфікувалася до Ліги конференцій.\nРайо Вальєкано — Барселона\nНеділя, 31 серпня, 22:30, стадіон Естадіо де Вальєкас, Мадрид\r\nПряма трансляція на медіасервісі MEGOGO.\n\nБарселона вирушить на Естадіо де Вальєкас, щоб зустрітися з Райо Вальєкано в третьому турі Ла Ліги 2025-26, прагнучи здобути третю перемогу в сезоні. Чинні чемпіони посідають друге місце в турнірній таблиці, набравши максимум очок у перших двох матчах, тоді як Райо Вальєкано з трьома очками розташовується на восьмій позиції.\nРайо Вальєкано підходить до цього матчу після розгромної перемоги 4:0 над Неманом у матчі-відповіді плей-оф Ліги конференцій у четвер увечері, що забезпечило загальний рахунок 5:0 і вихід до групового етапу турніру. Для “Лос Франхіррохос” це лише другий в історії виступ у єврокубках, і буде цікаво подивитися, чого зможе досягти ця талановита команда, яка більшу частину своєї історії провела в Сегунді.\nКоманда Іньїго Переса фінішувала восьмою в Ла Лізі минулого сезону, що стало одним із їхніх найкращих результатів, і цього сезону вони також розпочали впевнено, набравши три очки в перших двох матчах. Райо відкрило кампанію перемогою 3:1 над Жироною, але зазнало поразки 0:1 від Атлетік Більбао на виїзді, хоча продемонструвало чимало позитивних моментів у грі на Сан Мамес.\nРайо програло останні три матчі Ла Ліги проти Барселони, зокрема з рахунком 1:2 у відповідному поєдинку минулого сезону, але між жовтнем 2021 року та листопадом 2023 року команда залишалася непереможною в п’яти поспіль іграх чемпіонату проти каталонців.\nБарселона, своєю чергою, пережила справжній шок у матчі проти Леванте минулого тижня. У першому таймі каталонці поступалися 0:2 після голів Івана Ромеро та Хосе Луїса Моралеса, але в другому таймі команда Гансі Фліка проявила характер, зрівнявши рахунок завдяки голам Педрі та Феррана Торреса, а автогол Унаї Ельгесабаля наприкінці приніс перемогу.\nСезон Барселона розпочала з розгромної перемоги 3:0 над Мальоркою, забивши шість голів у перших двох матчах, що свідчить про вражаючу форму їхньої атаки. Проте є занепокоєння щодо надійності оборони, і буде цікаво подивитися, чи підсилять каталонці цю зону до закриття трансферного вікна.\nБарселона посідає друге місце в Ла Лізі з шістьма очками і сподівається здобути ще одну перемогу перед міжнародною паузою у вересні.\nРайо Вальєкано: Баталья — Ратіу, Лежен, Феліпе, Чаварія — Сісс, Лопес — Паласон, Діас, А. Гарсія — Де Фрутос\nБарселона: Дж. Гарсія — Кунде, Араухо, Кубарсі, Бальде — Педрі, Де Йонг — Ямал, Ольмо, Рафінья — Торрес"
    },
    {
        "title": "Наполі близький до оренди Гойлунна — Романо",
        "image": "https://images.football.ua/i/news/630x373/562/562310.jpg",
        "text": "Італійський Наполі домовився з Манчестер Юнайтед щодо переходу данського нападника Расмуса Гойлунна. Про це повідомляє Фабріціо Романо.\nЗа інформацією джерела, неаполітанський клуб візьме 22-річного форварда в річну оренду за шість мільйонів євро з обов'язковим викупом за 44 млн. євро в разі виконання певних статистичних умов.\nЗазначається, що Гойлунн пройде медичне обстеження в Наполі протягом наступних 24 годин.\nЧинна трудова угода гравця з \"червоними дияволами\" розрахована до 30 червня 2028 року з можливістю продовження ще на один сезон. Трансфермаркт оцінює його у 35 млн. євро.\nМинулого сезону Расмус Гойлунн відіграв за МЮ 52 матчі, забив десять голів та віддав чотири результативні передачі."
    },
    {
        "title": "Кальярі хоче орендувати захисника Шахтаря — ЗМІ",
        "image": "https://images.football.ua/i/news/630x373/562/562304.jpg",
        "text": "Італійський Кальярі має намір підписати угоду з центральним захисником донецького Шахтаря Алаа Грамом. Про це повідомляє tuttomercatoweb.com.\nЗа інформацією джерела, йдеться про річну оренду 24-річного гравця збірної Тунісу. Наразі між клубами тривають активні переговори. Зазначимо, що трансферне вікно в Італії зачиняється 1-го вересня.\nЧинна трудова угода захисника з \"гірниками\" розрахована до 30 червня 2029 року. Трансфермаркт оцінює його у 1,5 мільйони євро.\nМинулого сезону Алаа Грам відіграв за Шахтар 13 матчів, отримавши одну жовту та одну червону картки.\nРаніше повідомлялося, що Шахтар підписав Ізекі Сілву та Луку Мейрелліша."
    },
    {
        "title": "Мілан підтвердив підписання Нкунку",
        "image": "https://images.football.ua/i/news/630x373/562/562295.jpg",
        "text": "Мілан на своєму офіційному сайті оголосив про підписання контракту з нападником Челсі Крістофером Нкунку.\nУгода з 27-річним французом розрахована до літа 2030 року. У складі \"росонері\" футболіст виступатиме під 18 номером.\nЗа інформацією інсайдера Фабріціо Романо, сума трансферу склала 37 мільйонів євро, а ще 5 млн євро доступні у якості бонусів. Також \"сині\" отримають відсоток від майбутнього продажу гравця.\nНкунку виступав за Челсі з літа 2023 року, перейшовши з Лейпцигу за 60 млн євро. На його рахунку 48 матчів, 15 голів та п'ять гольових передач.\nРаніше повідомлялося, що Мілан може підписати Артема Довбика."
    },
    {
        "title": " Війна, день 1283. Ключові заяви Зеленського, новий військовий меморіал і повернення прав на дім захисника",
        "image": "https://images.football.ua/i/news/630x373/562/562273.jpg",
        "text": "Завершилася 1283 доба героїчного протистояння Українського народу російському повномасштабному воєнному вторгненню.\n🔸 Володимир Зеленський оголосив три блоки, які назвав ключовими під час розгляду підготовки майбутніх гарантій безпеки\n🔸 Національне військове меморіальне кладовище офіційно відкрили у Мархалівці на Київщині. Тим часом місцеві жителі вийшли на протест проти відкриття меморіального кладовища\n🔸 Глава ОП Андрій Єрмак і перший заступник очільника МЗС Сергій Кислиця зустрілися у Нью-Йорку зі спецпосланником США Стівом Віткоффом\n🔸 Рішення про дозвіл на виїзд чоловікам віком 18–22 роки погоджували з військовими і воно не впливає на обороноздатність — заявив Зеленський\n🔸 Офіс Генпрокурора оголосив, що береться за справу військовослужбовця Михайла Савчука, який повернувся з війни та виявив, що його власний дім знесли. Історію захисника розповіло hromadske\nПідбірка новин: hromadske, BBC\n\nГоворив із Президентом Європейської ради Антоніу Коштою. \nДякую за щирі співчуття нашим людям, усім родинам, які втратили своїх рідних і близьких унаслідок вчорашнього російського обстрілу Києва. Станом на цей час відомо про 25 загиблих, серед яких четверо дітей, десятки людей постраждали. Абсолютно підлий удар, який демонструє справжні наміри Путіна – продовжувати вбивства, а не робити кроки до миру.\nУкраїна багато разів заявляла про те, що готова до зустрічі на рівні лідерів. Про це ми говорили з Президентом Трампом і з нашими європейськими друзями. Але ми не бачимо жодних сигналів про таку ж готовність із боку Росії. Саме тому має бути тиск. Ми розраховуємо, що 19-й пакет санкцій Євросоюзу буде справді сильним. \nОбговорили напрацювання гарантій безпеки. Зараз триває відповідна робота над фіналізацією всіх компонентів. Гарантії складатимуться з трьох блоків. Однією з основних ми бачимо членство України у Євросоюзі. Очікуємо, що вже незабаром ми одночасно з Молдовою матимемо прогрес у цьому питанні. \nТакож ми говорили про додаткове фінансування для виробництва українських дронів і реалізацію програм SAFE і PURL. Антоніу готовий сприяти тому, щоб зробити ці інструменти ще більш ефективними. \nДомовилися про зустріч найближчим часом. Завжди радий бачити Антоніу в Україні.\nВшанував пам’ять загиблих на місці влучання російської балістичної ракети в житловий будинок. Цей жахливий удар забрав життя 22 людей, серед яких чотири дитини, найменшій із них не було й трьох років. Мої співчуття рідним та близьким. Усім постраждалим і родинам, які втратили рідних унаслідок російського обстрілу, найближчим часом нададуть необхідну допомогу з житлом, відповідні програми вже діють.\nЦей обстріл – демонстративна російська відповідь на намагання світу закінчити цю війну. Вбивство дітей і руйнування замість дипломатії та миру. І на таку відповідь має бути реакція світу: ще більше санкцій, ще більше можливостей для України говорити мовою сили – єдиною, яку розуміє Росія. Дякую всім партнерам, які нам у цьому допомагають."
    },
    {
        "title": "Мілан домовився з Манчестер Сіті щодо купівлі Аканджі — Романо",
        "image": "https://images.football.ua/i/news/630x373/562/562254.jpg",
        "text": "Італійський Мілан працює на зміцненням центральної ланки оборони команди ведучи переговори про трансфер центрального захисника Манчестер Сіті Мануель Аканджі. Про це повідомляє Фабріціо Романо.\nЗа інформацією джерела, переговори \"россонері\" та \"містян\" щодо трансферу 30-річного швейцарця просуваються успішно. Сума переходу повинна скласти близько 15-17 мільйонів євро.\nПри цьому зазначається, що головною перешкодою здійсненню цього переходу є заробітна плата захисника, яка за мірками італійського клубу досить висока. Аканджі готовий приєднатися до \"россонері\", але поки що неясно, чи погодиться він піти на істотне зниження зарплатні.\nЧинна трудова угода гравця з клубом розрахована до 30 червня 2027 року з заробітною платою 180 тисяч фунтів стерлінгів на тиждень. Трансфермаркт оцінює його у 28 млн. євро.\nМинулого сезону Мануель Аканджі відіграв за Ман Сіті 40 матчів, віддав дві результативні передачі та отримав чотири жовті картки."
    },
    {
        "title": "Мілан може підписати Довбика — Скіра",
        "image": "https://images.football.ua/i/news/630x373/562/562229.jpg",
        "text": "Нападник Роми Артем Довбик може змінити клуб в останні дні літнього трансферного вікна. Про це повідомляє інсайдер Ніколо Скіра.\nЗа інформацією джерела, у послугах 28-річного українця зацікавлений Мілан, який вже провів перші переговори із представниками гравця.\nТакож зазначається, що \"вовки\" відкриті до пропозицій щодо трансферу форварда збірної України, який не входить до довгострокових планів наставника Роми Джан П'єро Гасперіні.\nТакож додамо, що раніше була інформація, що Мілан погодив трансфер Крістофера Нкунку із лондонським Челсі.\nНагадаємо, Довбик міг продовжити кар'єру у Вільярреалі, але переговори зірвалися."
    },
    {
        "title": "Нкунку переходить до Мілана — Романо",
        "image": "https://images.football.ua/i/news/630x373/562/562120.jpg",
        "text": "Центральний нападник Крістофер Нкунку залишить Челсі заради переходу до Мілана, передає журналіст Фабріціо Романо.\nГравець уже погодився на підписання п'ятирічного контракту з \"россонері\". Очікується, що сума трансферу складе приблизно 35 млн євро фіксованою сумою й може сягнути 42-х млн з урахуванням бонусів.\nЗа даними порталу transfermarkt, РБ Лейпциг у липні 2023 року отримав від Челсі за Нкунку 60 млн. У дебютному сезоні (14 матчів, три гола) із лондонським клубом повноцінно заявити про себе Крістоферу завадили травми.\nПротягом минулої кампанії нині 27-річний француз відзначився 15-ма результативними ударами й п'ятьма гольовими передачами в 48-ми поєдинках. Вихованець ПСЖ допоміг \"синім\" виграти Лігу конференцій і Клубний чемпіонат світу.\nРомано пише, що Челсі й Мілан мають підготувати необхідні для переходу Нкунку документи вже сьогодні, 28 серпня.\nРаніше повідомлялося, що трансфер таланта лісабонського Спортінга до міланського гранда опинився на межі зриву."
    },
    {
        "title": "Серія А: Болонья впоралася з Комо, нічия Парми з Аталантою",
        "image": "https://images.football.ua/i/news/630x373/562/562329.jpg",
        "text": "У рамках другого туру італійської Серії А-2025/26 Болонья приймала Комо, тоді як Аталанта гостювала в Парми.\nГол Ріккардо Орсоліні в другому таймі матчу на Стадіо Ренато Даль'Ара приніс Болоньї звитягу над Комо.\nБолонья — Комо 1:0\nГол: Орсоліні, 59\nБолонья: Скорупські — Дзортеа, Вітік (Лукумі, 46), Геггем, Лікоянніс (Міранда, 83) — Фройлер, Моро (Побега, 65) — Орсоліні, Фаббіан (Одгор, 65), Камб'ягі — Кастро (Даллінга, 75)\nКомо: Бюте — Ван дер Бремпт (Смолчич, 27), Рамон, Кемпф, Вальє — Перроне (Роберто, 46), Да Кунья (Батуріна, 80) — Войвода (Кюн, 57), Пас, Родрігес — Дувікас (Мората, 57)\nПопередження: Камб'ягі, Вітік, Лукумі, Побега — Перроне, Смолчич, Рамон\nАталанта з Пармою обмінялися голами Маріо Пашалича й Патріка Кутроне в другій половині протистояння на Стадіо Енніо Тардіні.\nПарма — Аталанта 1:1\nГоли: Кутроне, 85 — Пашалич, 79\nПарма: Судзукі — Дельпрато, Чиркаті, Валенті — Левік, Бернабе (Естевес, 90+2), Кейта (Ордоньєс, 81), Валері — Алмквіст (Орістаніо, 56), Серенсен (Кутроне, 81) — Пеллегріно\nАталанта: Карнезеккі — Скальвіні (Брешіаніні, 88), Гін, Джимсіті — Белланова, де Рон, Пашалич, Залевські (Дзаппакоста, 64) — Де Кетеларе, Мальдіні (К. Сулемана, 65) — Скамакка (Крстович, 64)\nПопередження: Валенті, Орістаніо — Гін, де Рон\nЗазначимо, що сьогодні ж, 30 серпня, о 21:45 за Києвом розпочнуться поєдинки Наполі — Кальярі та Піза — Рома."
    },
    {
        "title": "ПСЖ розкрив деталі стосунків між Забарним та Сафоновим",
        "image": "https://images.football.ua/i/news/630x373/561/561926.jpg",
        "text": "Після переходу Іллі Забарного до ПСЖ цього літа серед уболівальників виникли побоювання щодо його співіснування з російським голкіпером Матвеєм Сафоновим. У контексті війни між Україною та Росією багато хто очікував можливих конфліктів у роздягальні парижан.\nЯк повідомляє Le Parisien, керівництво ПСЖ було добре поінформоване про потенційні ризики ще до трансферу й обговорило ситуацію з обома гравцями. Клуб хотів переконатися, що вони готові працювати разом, і наразі все проходить без проблем.\nЗа інформацією джерела, Забарний і Сафонов дотримуються професійних відносин, спілкуються виключно у рамках роботи та поводяться як звичайні партнери по команді. Попри це, клуб обережно підходить до медійної складової й намагається уникати публікацій, які могли б створити хибне враження про їхню надмірну близькість через можливі політичні наслідки.\nУсередині колективу жодних конфліктів не зафіксовано, і ПСЖ запевняє, що ситуація під контролем.\nРаніше повідомлялось, що ПСЖ шукає новий клуб для Сафонова."
    },
    {
        "title": "ПСЖ не без проблем здолав Анже без участі Забарного",
        "image": "https://images.football.ua/i/news/630x373/561/561772.jpg",
        "text": "У матчі 2-го туру чемпіонату Франції ПСЖ на своєму полі обіграв Анже з рахунком 1:0. Український захисник Ілля Забарний залишився в запасі та не вийшов на поле.\nКоманда Луїса Енріке з перших хвилин заволоділа м’ячем і створювала моменти, але реалізація підводила господарів. На 26-й хвилині Усман Дембеле не реалізував пенальті, пробивши вище воріт.\nПерший тайм завершився без голів, але одразу після перерви ПСЖ вийшов уперед: на 50-й хвилині Фабіан Руїс потужним ударом вразив ціль.\nПопри подальшу ігрову перевагу, парижани більше не зуміли збільшити рахунок і довели матч до мінімальної перемоги.\nПСЖ – Анже 1:0\r\nГол: Руїс, 50"
    },
    {
        "title": "Мама Рабьо дратує Де Дзербі через нападки на Марсель",
        "image": "https://images.football.ua/i/news/630x373/561/561745.jpg",
        "text": "Роберто Де Дзербі, головний тренер Марселя, прокоментував конфлікт у роздягальні, після якого Адрієна Рабьо та Джонатана Роу відсторонили й виставили на трансфер через бійку після поразки від Ренна (0:1) у першому турі Ліги 1.\n\"Я звик говорити про те, що відбувається в роздягальні, і там треба навести порядок. Якщо на роботі двоє співробітників б’ються, як у британському пабі, а партнер лежить непритомний, що має зробити роботодавець у Франції? Два варіанти: відсторонення чи звільнення\", — заявив він, наголосивши на необхідності ієрархії в клубі.\nДе Дзербі додав: \"Драку, яку рознімали охоронці, я бачу вперше, хоч сам виріс на вулиці й звик до подібного. Але коли охоронці мусять нас захищати... Оточення Рабьо бреше, не про мене, а про Пабло Лонгорію й Мехді Бенатію. Мене дратує, що мама Адрієна нападає на них. Вона забула: я зробив її сина капітаном у грі проти ПСЖ і дав йому більше уваги та обіймів за сезон, ніж своєму власному. Ми знаємо, як керувати Марселем на благо клубу\".\nРаніше мама Рабьо розкритикувала Марсель за подвійні стандарти."
    },
    {
        "title": "Забарний потрапив до заявки ПСЖ на матч проти Анже",
        "image": "https://images.football.ua/i/news/630x373/561/561735.jpg",
        "text": "Сьогодні, 22 серпня, ПСЖ проведе домашній матч проти Анже у рамках другого туру чемпіонату Франції.\nУ заявку команди Луїса Енріке потрапив український захисник Ілля Забарний, який цього літа перебрався до Парижа з Борнмута.\n\n22-річний українець уже дебютував у ПСЖ, вийшовши у стартовому складі на матч стартового туру Ліги 1 проти Нанта (1:0).\nДля Забарного це може бути перший матч на стадіоні Парк де Пренс у футболці ПСЖ.\nМатч ПСЖ — Анже розпочнеться о 21:45 за Києвом."
    },
    {
        "title": "Луїс Енріке прокоментував ситуацію навколо Забарного та сафонова ",
        "image": "https://images.football.ua/i/news/630x373/561/561669.jpg",
        "text": "Головний тренер французького ПСЖ Луїс Енріке висловився про гру в одній команді українського захисника Іллі Забарного та матвєя сафонова. Цитує іспанського фахівця RMC Sport.\n\"Як ладнають між собою Забарний та сафонов? Спорт, і футбол зокрема, — найкращий спосіб об'єднати людей і створити єдність, а не роз'єднання. Спорт і люди — поза політичними компромісами та економічними інтересами політиків\", — заявив Енріке.\nЦього сезону Ілля Забарний провів за ПСЖ один матч у Лізі 1 проти Нанта (1:0).\nРаніше Забарний прокоментував дебют за ПСЖ."
    },
    {
        "title": "Трапп перейшов у Париж",
        "image": "https://images.football.ua/i/news/630x373/561/561578.jpg",
        "text": "Париж на своєму офіційному сайті оголосив про підписання контракту з воротарем Айнтрахта Кевіном Траппом.\nУгода з 35-річним німцем розрахована до літа 2028 року. Сума трансферу становила близько одного мільйона євро.\nТрапп виступав за Айнтрахт з літа 2019 року, коли залишив ПСЖ. Минулого сезону він провів 36 матчів, з яких дев'ять на нуль за 46 пропущених м'ячів.\nУ першому турі Ліги 1 Париж поступився Анже (0:1), а наступного туру зіграє проти Марселя — гра пройде 23 серпня."
    },
    {
        "title": "Марсель офіційно виставив Рабьо та Роу на трансфер через дисциплінарні причини",
        "image": "https://images.football.ua/i/news/630x373/561/561554.jpg",
        "text": "Марсель офіційно повідомив на своєму сайті, що центральний півзахисник Адрієн Рабьо та нападник Джонатан Роу були виставлені на трансферний ринок. \nРішення було ухвалене після неприйнятної поведінки футболістів у роздягальні після матчу проти Ренна.\nЦей крок узгоджений із тренерським штабом під керівництвом Роберто Де Дзербі та відповідає внутрішньому кодексу поведінки клубу, — йдеться у заяві.\nФранцузький клуб вже повідомив Рабьо та Роу про своє рішення не продовжувати з ними співпрацю.\nНагадаємо, що суперечка цих двох гравців у роздягальні переросла у жорстку словесну перепалку та погрози — зійшлися лоб у лоб, перш ніж їх розтягнули партнери та члени тренерського штабу."
    },
    {
        "title": "Французький клуб працює над придбанням Зінченка",
        "image": "https://images.football.ua/i/news/630x373/562/562228.jpg",
        "text": "Марсель працює над трансфером лівого захисника Арсеналу Олександра Зінченка, передає видання The Athletic.\nСтаном на зараз, клуб Ліги 1 зацікавлений у потенційному повноцінному переході 28-річного українця. У той же час зарплата гравця є суттєвою проблемою.\nПереговори між сторонами тривають. Марсель вивчає можливість придбання Зінченка до закриття літнього трансферного вікна в понеділок, 1 вересня.\nКонтракт Олександра з Арсеналом розраховано до кінця червня 2026 року. У липні 2022-го лондонці виклали Манчестер Сіті 30+2 млн фунтів стерлінгів за українця.\nПорталом transfermarkt універсальний гравець зараз оцінюється в 20 млн євро. Протягом сезону-2024/25 Зінченко взяв участь у 23-х матчах усіх турнірів, відзначившись одним голом і одним асистом.\nРаніше повідомлялося, що перехід Олександра до Фенербахче зірвався через його політичні погляди й негативну реакцію на них із боку вболівальників стамбульського клубу."
    },
    {
        "title": "Баєр розглядає варіант звільнення тен Гага",
        "image": "https://images.football.ua/i/news/630x373/562/562293.jpg",
        "text": "Леверкузенський Баєр незабаром може залишитися без головного тренера Еріка тен Гага. Про це повідомляє Bild.\nЗа інформацією джерела, керівництво клубу вже розглядає варіант зі звільненням 55-річного нідерландця під час міжнародної паузи, якщо команда втратить очки у матчі Бундесліги проти Вердера.\nТакож наголошується, що керівництво Баєра вважає, що з оновленим складом команда може і повинна не відставати від лідерів турнірної таблиці.\nНагадаємо, у першому турі Баєр поступився Гоффенгайму (1:2) — це був перший офіційний матч тен Гага на посаді наставника леверкузенської команди.\nМатч Вердер — Баєр відбудеться сьогодні, 30 серпня, о 16.30 за Києвом."
    },
    {
        "title": "Баварія погодила оренду Джексона з Челсі",
        "image": "https://images.football.ua/i/news/630x373/562/562288.jpg",
        "text": "Нападник Челсі Ніколас Джексон незабаром стане гравцем мюнхенської Баварії. Про це повідомляє інсайдер Фабріціо Романо.\nЗа інформацією джерела, клуби змогли погодити оренду 24-річного сенегальця за 15 мільйонів євро.\nТакож зазначається, що Баварія матиме право викупу футболіста за 80 млн євро, а \"сині\" в цьому випадку отримають відсоток від майбутнього продажу футболіста.\nНайближчим часом Ніколас разом із агентом мають вилетіти до Німеччини для проходження медогляду.\nМинулого сезону Джексон провів 37 матчів, у яких забив 13 голів та віддав шість гольових передач.\nРаніше повідомлялося, що Ліверпуль розглядає Майкла Олісе як потенційну заміну Салаху."
    },
    {
        "title": "Вилучення ексгравця Шахтаря зруйнувало надії Гамбурга на успіх у дербі із Санкт-Паулі",
        "image": "https://images.football.ua/i/news/630x373/562/562269.jpg",
        "text": "У другому турі Бундесліги Гамбург поступився Санкт-Паулі з рахунком 0:2. Голами відзначилися Адам Дзвігала (19') та Йоель Унтонджі (60').\nКлючовим моментом стала 77-а хвилина, коли колишній гравець Шахтаря Гіоргі Гочолеішвілі отримав червону картку, залишивши господарів у меншості.\nПісля цього Гамбург уже не зміг створити загрози супернику. Для Санкт-Паулі, у свою чергу, продовжує боротьбу за трофей.\nГамбург — Санкт-Паулі 0:2\nГоли: Дзвігала, 19, Унтонджі, 60\nГамбург: Фернандеш — Омарі, Ельфадлі (Штанге, 75), Торунаріга — Гочолеішвілі, Ремберг, Капальдо (Філіпп, 75), Мугейм — Сахіті (Поульсен, 56), Кенігсдорффер (Мікельбренсіс, 82), Рессінг-Лелесііт (Домпе, 56)\nСанкт-Паулі: Васіль — Валь, Сміт, Дзвігала (Рітцка, 82) — Пирка (Саліакас, 59), Сендс, Фудзіта, Оппі — Сінані — Унтонджі (Карс, 69), Лаже (Меткалф, 82)\nПопередження: Гочолеішвілі, Поульсен — Дзвігала, Сінані, Пирка\nВилучення: Гочолеішвілі, 77"
    },
    {
        "title": "Боруссія Д орендувала Ансельміно",
        "image": "https://images.football.ua/i/news/630x373/562/562051.jpg",
        "text": "Лондонський Челсі та дортмундська Боруссія останніми роками налагодили цілком непогані зв’язки, і тому із столиці Великої Британії періодично надходить підсилення для \"жовто-чорних\".\nНапередодні дортмундці оголосили про підписання півзахисника Карні Чуквуемеки, але на цьому співпраця з \"синіми\" цього літа себе не обмежила.\nДругою частиною великої пакетної угоди став аргентинський центральний захисник Аарон Ансельміно.\nНа відміну від свого тепер уже колишнього партнера по Челсі, 20-річний виконавець перейшов лише на правах річної оренди без права викупу.\nЗа \"дорослу\" команду Челсі Ансельміно встиг відіграти лише кілька хвилин на Клубному чемпіонаті світу-2025, тоді як його трансфер із Бока Хуніорс із попередньою орендою до зими цього року коштував 16,5 млн євро."
    },
    {
        "title": "Німеччина трансферна. Літні переходи-2025",
        "image": "https://images.football.ua/i/news/630x373/558/558385.png",
        "text": "Всі переходи Бундесліги цього міжсезоння — в одному місці! Пропонуємо вам таблицю з літніми переходами футболістів в рамках першості Німеччини.\nСкорочення:\nпо — повернення з оренди\r\nор — оренда\r\nва — вільний агент\r\nзк — завершив кар'єру\nн — нападник\r\nп — півзахисник\r\nз — захисник\r\nв — воротар\nЗауваження: суми вказані у таблиці у валюті євро (€) згідно з даними авторитетного порталу Transfermarkt.\n🇺🇦 Україна трансферна. Літні переходи-2025\r\n🏴󠁧󠁢󠁥󠁮󠁧󠁿Англія трансферна. Літні переходи-2025\n🇪🇸 Іспанія трансферна. Літні переходи-2025\r\n🇮🇹 Італія трансферна. Літні переходи-2025\r\n🇫🇷 Франція трансферна. Літні переходи-2025"
    },
    {
        "title": "Баєр Леверкузен підписав Лукаса Васкеса",
        "image": "https://images.football.ua/i/news/630x373/562/562018.jpg",
        "text": "Баєр Леверкузен оголосив про підписання правого захисника Лукаса Васкеса, повідомляє офіційний сайт \"фармацевтів\". \n34-річний футболіст приєднався до команди на правах вільного агента після завершення контракту з Реалом.\nДоговір гравця з німецьким клубом розрахований до червня 2027 року. Васкес виступатиме у футболці з номером 21.\nWillkommen bei #Bayer04, Lucas Vazquez! 🇪🇸🤗#VamosVazquez | #Werkself pic.twitter.com/mfVtBMMQH0\nМинулого сезону-2024/25 Васкес провів 53 матчі у всіх турнірах, серед яких 32 — у Ла Лізі та 10 — у Лізі чемпіонів. Загалом він зіграв 402 офіційні поєдинки за мадридський клуб, з яким здобув 23 трофеї."
    },
    {
        "title": "Чуквуемека перейшов до Боруссії з Челсі",
        "image": "https://images.football.ua/i/news/630x373/562/562010.jpg",
        "text": "Боруссія Дортмунд викупила півзахисника Карні Чуквуемеку в Челсі, уклавши з ним контракт до 2030 року.\nПовідомляється, що Челсі отримає близько 25 мільйонів євро з урахуванням бонусів, а також відсоток від майбутньої перепродажі.\nЧуквуемека виступав за Боруссію на правах оренди з лютого цього року. За \"джмелів\" він провів 17 матчів та забив один гол.\nРаніше повідомлялося, що Боруссія Дортмунд продовжила контракт із Ніко Ковачем."
    },
    {
        "title": "Директор Баварії прокоментував ситуацію довкола Джексона: Він гравець Челсі",
        "image": "https://images.football.ua/i/news/630x373/562/562349.jpg",
        "text": "Перехід сенегальського нападника лондонського Челсі Ніколаса Джексона на правах оренди з можливістю подальшого викупу до мюнхенської Баварії за лічені миттєвості перетворився напередодні на повноцінну трансферну сагу.\nРіч у тім, що \"сині\" раптово передумали віддавати гравця \"Рекордмайстеру\", оскільки їхній форвард Ліам Делап травмувався під час матчу проти Фулгема в третьому турі англійської Прем’єр-ліги (2:0).\nАле на той момент Джексон уже перебував у Мюнхені, після чого відмовився летіти назад до столиці Великої Британії.\nЗаплутану ситуацію довкола футболіста прокоментував директор Баварії Макс Еберль:\n\"У нас тут зв’язані руки. Я нічого не можу з цим зробити. Ми мусимо сказати гравцеві та його агенту, що вони повинні повернутись до Лондона, оскільки Ніколас Джексон — гравець Челсі.\nУпродовж останніх 48 годин трансферного вікна ми спробуємо знайти якесь рішення.\nУ мене є завдання — підписати цього гравця в оренду, і я намагаюсь його виконати\", — заявив представник мюнхенського клубу.\nНагадаємо, що всі деталі цього переходу були узгоджені заздалегідь."
    }
]