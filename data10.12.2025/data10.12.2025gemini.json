[
    {
        "title": "Манчестер Юнайтед приєднався до побиття Вулвергемптона",
        "image": "https://images.football.ua/i/news/630x373/569/569137.jpg",
        "text": "Манчестер Юнайтед впевнено переміг Вулвергемптон на Молінью в 15-му турі АПЛ з рахунком 4:1.\nКоманда Роба Едвардса здивувала лише в першій половині — Бельгард зрівняв рахунок перед перервою після того, як Бруну Фернандеш доволі кумедним чином відкрив рахунок на 25-й хвилині, скориставшись беззубістю оборони \"вовків\".\nПісля перерви Манчестер Юнайтед остаточно взяв усе під свій контроль: Мбемо вивів гостей уперед, потім Фернандеш асистував Маунту на 63-й хвилині, а сам оформив дубль із пенальті на 82-й, закріпивши розгром.\nВ результаті Юнайтед піднявся на шосте місце в таблиці, а Вулвергемптон залишається на дні, не вигравши жодного матчу цього сезону."
    },
    {
        "title": "Руні: Салах зруйнував свій спадок у Ліверпулі",
        "image": "https://images.football.ua/i/news/630x373/569/569095.jpg",
        "text": "Єгипетський нападник Ліверпуля Мохамед Салах після завершення гри його команди напередодні в гостьовому матчі п’ятнадцятого туру англійської Прем’єр-ліги проти Лідса (3:3) виступив із коментарем, у якому звинуватив головного тренера Арне Слота у відсутності ігрової практики останнім часом та висловив припущення щодо можливого відходу з клубу вже незабаром.\nЦя резонансна заява зібрала чимало відгуків у футбольної спільноти, і зокрема відомі в минулому футболісти не залишили її осторонь.\nНаприклад, колишній нападник Манчестер Юнайтед та збірної Англії Вейн Руні в останньому інтерв’ю висловився з цього приводу наступним чином:\n\"Арне Слот зараз має продемонструвати свою владу, покликати Салаха на розмову та сказати: \"Ти не поїдеш із командою на матч проти Інтера і те, що ти сказав, неприйнятно. Відправляйся на Кубок африканських націй та дозволь всьому цьому заспокоїтись.\nЯкби я був на місці Слота, Салах би нізащо не перебував зараз у команді.\nУ будь-якому разі, це потрібно швидко вирішити. Час наздоганяє всіх нас, і цього сезону Салах не виглядав найкращим чином, він був не в формі.\nУсі зараз хочуть побачити, як він засукає рукави та каже: \"Добре тоді, зараз я всім вам доведу свою цінність\".\nЩоб мати нахабство сказати, що йому не потрібно заслужити своє місце на полі, бо він його вже заслужив, потрібно бути на найкращому рівні щотижня, щоб спробувати бодай утриматись у стартовому складі.\nЯкби я був одним із його товаришів по команді, я б не був задоволений тим, що він сказав, бо саме зараз Ліверпуль потребує його найбільше.\nЯкщо вже на те пішло, то це він кинув Ліверпуль під автобус своїми словами. Він зруйнував свій спадок у цьому клубі.\nВін був абсолютно неймовірним для Ліверпуля, але це було неповагою до його товаришів по команді, менеджера та вболівальників.\nЯ гадаю, що тепер він буде дуже мовчазним на тренувальному майданчику, і це саме по собі принесе негативну енергію новим гравцям, із якими хоче працювати Арне.\nЯ впевнений, що впродовж наступних кількох років він пошкодує про те, що сказав\", — заявив англійський ексфутболіст.\nТим часом на Салаха вже є серйозні претенденти."
    },
    {
        "title": "Вулвергемптон — Манчестер Юнайтед. Анонс і прогноз на матч АПЛ 08.12.2025",
        "image": "https://images.football.ua/i/news/630x373/568/568964.jpg",
        "text": "П’ятнадцятий тур АПЛ завершиться дуеллю команд, які перебувають на діаметрально протилежних полюсах. Вулвергемптон, що переживає один із найскладніших сезонів у своїй історії, прийматиме Манчестер Юнайтед, який хоч і нестабільний, але зберігає шанс прорватися до зони єврокубків. \nПОНЕДІЛОК, 8 ГРУДНЯ, 22:00 ▪️ МОЛІНЬЮ СТЕДІУМ, ВУЛВЕРГЕМПТОН ▪️ ГОЛОВНИЙ АРБІТР — МАЙКЛ СОЛСБЕРІ ▪️ ПРЯМА ТРАНСЛЯЦІЯ — SETANTA SPORTS\nСезон \"вовків\" поступово перетворюється на антирекордну кампанію. Лише два очки після 14 турів, сім поспіль поразок у чемпіонаті та п’ять матчів без забитих м’ячів — цифри, які відображають кризу на всіх рівнях. Поразка від Ноттінгем Форест лише підкреслила проблеми команди вже нового головного тренера Робa Едвардса: відсутність креативу, брак гостроти та катастрофічна нестабільність у центрі поля.\n\nПроблем додає кадрова ситуація: дискваліфікований Жуан Гомес, травмовані кілька ключових футболістів, а Маршалл Мунетсі також вибув. На Молінью починають розуміти, що повторення сезону Дербі Каунті 2007/08 перестає бути лише нездійсненною та фантастичною страшилкою — і загроза стати найгіршою командою в історії Прем’єр-ліги стає надто реальною. Єдина іскра надії — минулорічні дві перемоги над Юнайтед, але нинішня форма “Олд Голд” не залишає багато оптимізму.\nЮнайтед Рубена Аморіма продовжує балансувати між прогресом і розчаруванням. Команда здатна брати очки на виїзді — перемоги над Ліверпулем і Крістал Пелес, нічиї з Тоттенгемом і Ноттінгем Форест — але водночас втрачає концентрацію в матчах, які мала б вигравати за усіма передматчевими та ігровими розкладами. Нічия з Вест Гемом після пізнього голу Магасси знову зробила акцент на проблемі нестачі характеру, про що вкотре гучно заявив Рой Кін. Вкотре дістається й капітану Бруну Фернандешу, який хоч і є гравцем екстракласу, а за характером не скажеш, що він \"капітанської\" породи.\n\nПопри це, Юнайтед підходить до матчу у статусі очевидного фаворита. Повернення де Лігта та хороша форма Дало мають укріпити оборону, а Матеус Кунья, який зустрінеться зі своєю колишньою командою, отримує шанс вийти з тіні і нарешті вписати себе у список ключових фігур атаки. Єдине, що насторожує — нестабільність команди та низка втрат у захисті, але навіть у такому стані манкуніанці виглядають значно переконливіше, ніж суперник.\nЗа версією букмекерів, сьогодні більше шансів на успіх мають підопічні Рубена Аморіма. Так, на перемогу Манчестер Юнайтед в основний час пропонується коефіцієнт 1.70, тоді як потенційний успіх Вулвергемптона оцінюється показником 4.50. Ймовірність нічийного результату представлена ​​коефіцієнтом 4.15. \nВУЛВЕРГЕМПТОН : Джонстоун — Москера, Тоті, Агбаду — Доерті, Андре, Бельгард, Вольфе — Аріас, Хван — Странд Ларсен\nМАНЧЕСТЕР ЮНАЙТЕД : Ламменс — Мазрауї, де Лігт, Шоу — Амад, Каземіро, Фернандеш, Доргу — Мбемо, Кунья — Зіркзе"
    },
    {
        "title": "Пішов з життя колишній співвласник Ліверпуля",
        "image": "https://images.football.ua/i/news/630x373/569/569036.jpg",
        "text": "Колишній співвласник футбольного клубу Ліверпуль Том Хікс пішов із життя у віці 79 років.\nАмериканський магнат помер у своєму будинку в Далласі, штат Техас, в оточенні родини. Незважаючи на бурхливу ділову кар'єру, близькі згадують Хікса насамперед як сім'янина.\nУ спільній заяві шестеро дітей бізнесмена зворушливо вшанували пам'ять батька.\n\"З усього, чого він досяг у своєму дивовижному житті, найціннішим титулом Тома Хікса було \"тато\". Незважаючи на випробування та негаразди, з якими він стикався в житті, він залишався незмінним у своїй щедрості та любові до своєї родини\", — йдеться у зверненні.\nДля футбольних уболівальників ім'я Тома Хікса асоціюється з одним із найскладніших періодів у новітній історії червоних. Разом із Джорджем Джиллеттом він володів клубом з 2007 по 2010 рік. Цей тандем став вкрай непопулярним на Енфілді.\nВласників критикували за невиконання обіцянок щодо реконструкції стадіону або будівництва нової арени. Зрештою, накопичивши борги на суму близько 237 мільйонів фунтів стерлінгів і зіткнувшись із фінансовим крахом, вони були змушені продати клуб компанії Fenway Sports Group.\nНа відміну від англійського досвіду, у США спортивний менеджмент Хікса приніс значні трофеї.\nХокей: Під його керівництвом (1995–2011) клуб НХЛ Даллас Старз домінував у своєму дивізіоні та виграв Кубок Стенлі у 1999 році. Команда\nБейсбол: Техас Рейнджерс (1998–2010) під його власністю виграла три титули дивізіону та дійшла до фіналу Світової серії у 2010 році.\nУ Тома Хікса залишилася дружина Сінда, з якою він прожив у шлюбі 35 років."
    },
    {
        "title": "Слот прокоментував відсутність Салаха на полі в грі проти Лідса",
        "image": "https://images.football.ua/i/news/630x373/569/569025.jpg",
        "text": "Поступово розгоряється конфлікт усередині Ліверпуля після того, як команда Арне Слота зіграла внічию на полі Лідса в п’ятнадцятому турі англійської Прем’єр-ліги напередодні (3:3).\nЛідс — Ліверпуль 3:3 Відео голів та огляд матчу\nГоловний тренер \"червоних\" так і не використав у цьому матчі єгипетського нападника Мохамеда Салаха, що спричинило гостру реакцію останнього в післяматчевому коментарі.\nНе мовчав і сам Слот:\n\"Я зняв із гри Флоріана Вірца та Конора Бредлі. Це було пов'язано з кількістю матчів, які вони провели після повернення на тлі травм.\nСалах? Ми вели за ходом зустрічі 2:0, і 3:2 наприкінці, тому головне було контролювати гру. На тому етапі нам не потрібен був ще один гол. Тому я випустив Ватару Ендо.\nМи повинні змиритись із ситуацією, у якій ми знаходимося. У найближчій перспективі Мо може поїхати до на Кубок африканських націй за тиждень. А перед цим ми ще зіграємо з Інтером\", — заявив нідерландський фахівець.\nТакож нагадаємо, що капітан Ліверпуля Вірджил Ван Дейк у цій суперечці став на бік одноклубника."
    },
    {
        "title": "Салах коментарем після нічиєї з Лідсом атакував Слота та поставив під сумнів майбутнє в Ліверпулі",
        "image": "https://images.football.ua/i/news/630x373/569/569020.jpg",
        "text": "Ліверпуль напередодні в гостьовому матчі п’ятнадцятого туру англійської Прем’єр-ліги зіграв унічию проти Лідса (3:3).\nУ цій грі єгипетський нападник \"червоних\" Мохамед Салах знову залишився на лаві для запасних і не був використаний головним тренером Арне Слотом навіть у критичний для команди момент зустрічі.\nА вже після завершення гри лідер атаки Ліверпуля не став стримуватись у висловленнях під час розмови із журналістами.\n\"Я не міг повірити, що просиджу на лаві запасних усі 90 хвилин! Утретє поспіль я опиняюсь на лаві запасних, здається, уперше у своїй кар'єрі. Якщо чесно, я дуже, дуже розчарований.\nЯ так багато зробив для цього клубу впродовж багатьох років, і особливо минулого сезону. А тепер я сиджу на лаві запасних і не знаю чому. Здається, що клуб кинув мене під автобус. Ось що я зараз відчуваю. Думаю, цілком очевидно, що хтось хотів, щоб усю провину звалили на мене.\nУлітку мені дали багато обіцянок, а зараз я провів три гри на лаві запасних, тому не можу сказати, що вони дотримались цих обіцянок.\nЯ багато разів казав, що в мене добрі стосунки з менеджером, але раптом виявилось, що в нас немає жодних стосунків. Не знаю чому, але мені здається, як я це бачу, що хтось не хоче, щоб я був у клубі.\nЯ завжди підтримуватиму цей клуб. Мої діти завжди будуть його підтримувати. Я так сильно люблю цей клуб, що завжди буду з ним. Я вчора подзвонив мамі — тоді як ви, хлопці, ще не знали, чи вийду я в стартовому складі, але я вже знав.\nУчора я сказав їм: приходьте на гру з Брайтоном. Я не знаю, чи гратиму я чи ні, але я збираюсь насолоджуватись цим. У своїй голові я збираюсь насолоджуватися цією грою, бо не знаю, що станеться на наступний день.\nЯ буду на Енфілді, щоб попрощатись з уболівальниками та поїхати на Кубок Африки. Я не знаю, що станеться, коли я там буду, на цьому турнірі.\nЦе неприйнятно для мене. Я не знаю, чому це відбувається зі мною. Я не розумію цього. Я думаю, якби це було деінде, кожен клуб захищав би свого гравця.\nЯк я бачу це зараз, то рішення було кинути Мо під автобус, тому що він зараз — проблема в команді. Але я не думаю, що я проблема. Я так багато зробив для цього клубу.\nМені потрібна повага, яку я хочу отримати від клубу. Мені не потрібно щодня боротись за своє місце на полі, тому що я його заслужив. Я не кращий за будь-кого, але я заслужив своє місце. Це футбол. Це те, що є. У футболі ніколи не знаєш напевне. Але я не приймаю цю ситуацію. Я надто багато зробив для цього клубу.\nЯ вже довго в цьому клубі, забивав більше, аніж будь-хто в своєму поколінні. Відколи я прийшов до Прем'єр-ліги, я не думаю, що хтось забивав більше голів і робив більше результативних передач, аніж я. У всій Прем'єр-лізі.\nЯ пам'ятаю, якось Гаррі Кейн не забивав 10 ігор, усі в ЗМІ казали: \"О, Гаррі ще точно заб'є\", а коли справа доходить до Мо, усі кажуть: \"Йому потрібно бути на лаві запасних\". Пробач, Гаррі!\", — заявив єгипетський футболіст.\nУ наступній грі Ліверпуль зіграє в гостях у міланського Інтера в Лізі чемпіонів УЄФА."
    },
    {
        "title": "Арсенал драматично поступився Астон Вілли на останніх секундах",
        "image": "https://images.football.ua/i/news/630x373/568/568977.jpg",
        "text": "Астон Вілла вирвала перемогу над лідером АПЛ у компенсований час матчу 15-го туру англійської Прем'єр-ліги — Еміліано Буендія забив вирішальний гол на 90+5-й хвилині після хаосу у штрафному \"канонірів\" і подарував команді Унаї Емері гучну звитягу на Вілла Парк.\nАрсенал провів один із найслабших виїзних матчів останніх тижнів. Уже в першому таймі Давід Рая двічі рятував свою команду від голів Воткінса, а позиційна помилка Еберечі Езе коштувала пропущеного м’яча — Метті Кеш замкнув дальню стійку на 37-й хвилині.\nПісля перерви Мікель Артета зробив подвійний хід: у гру ввійшли Троссар та Йокерес, і бельгієць майже одразу вирівняв рахунок — 52-га хвилина стала черговим моментом, коли Троссар забив надважливий гол для лондонців.\nНапруга росла в обох штрафних майданчиках. Рая знову врятував після удару Воткінса, а Мартінес витягнув постріл Едегора з дистанції. Вілла ж відповіла гострими моментами Маленa та Роджерса, і зрештою саме господарі дотиснули суперника.\nНа останніх секундах Буендія, який вийшов із лави, скористався рикошетами та метушнею перед воротами Арсеналу й потужно пробив повз Раю на останніх секундах — 2:1."
    },
    {
        "title": "Клуби Саудівської Аравії розглядають зимовий трансфер Салаха: єгиптянин може стати новим обличчям Про-ліги замість Роналду",
        "image": "https://images.football.ua/i/news/630x373/569/569183.jpg",
        "text": "Одразу кілька клубів із Саудівської Аравії розглядають можливість підписання Мохамеда Салаха вже взимку. Про це повідомив журналіст Бен Джейкобс у матеріалі для talkSPORT.\nЧИТАЙТЕ ТАКОЖ: Як Мохамед Салах спричинив \"громадянську війну\" в Ліверпулі\nСитуація навколо 33-річного форварда загострилася після конфлікту з головним тренером Ліверпуля Арне Слотом. Салах заявив, що був \"кинутий під автобус\" керівництвом клубу, і його стосунки зі Слотом \"зруйновані\". Після публічних коментарів єгиптянина Ліверпуль виключив його зі заявки на матч Ліги чемпіонів проти Інтера.\nПопри це, мерсісайдці поки планують розраховувати на Салаха до літа 2027 року, коли завершується його контракт. Після зустрічі з Інтером клуб ухвалить рішення щодо можливості його участі в матчі проти Брайтона.\nЗа інформацією talkSPORT, найбільший інтерес до Салаха проявляють одразу три клуби Саудівської Про-ліги:\n▪️Аль-Хіляль — продовжує стежити за ситуацією, раніше намагався підписати 33-річного форварда перед Клубним чемпіонатом світу.\n▪️НЕОМ — клуб Крістофа Галтьє готовий зробити офіційну пропозицію, якщо Салах стане доступним та угода буде фінансово реалістичною.\n▪️Аль-Кадісія — уважно стежить за ситуацією і може профінансувати угоду самостійно завдяки підтримці компанії Aramco.\nКлючову роль у потенційному трансфері також відіграватиме спортивний директор Саудівської Про-ліги Майкл Еменало, який має близькі стосунки з футболістом.\nСтарші спортивні діячі Саудівської Аравії розглядають Салаха як потенційного \"постербоя\" ліги після Кріштіну Роналду, який може залишити чемпіонат у 2027 році. Єгиптянину готові запропонувати один із найбільших контрактів у світі — близько 175 млн фунтів на сезон з урахуванням бонусів та комерційних виплат.\nПопри чутки, talkSPORT спростовує інформацію про можливе дострокове розірвання контракту між Салахом і Ліверпулем. Клуб не планує відпускати свого найкращого бомбардира без значної компенсації.\nОстання офіційна пропозиція щодо Салаха надійшла від Аль-Іттіхада у 2023 році — 150 млн фунтів, включно з бонусами. Вона була відхилена. Нинішня ціна, за оцінками, має суттєво перевищувати пакет у 45 млн + бонуси, за яким Дарвін Нуньєс перейшов до Аль-Хіляля улітку.\nІнтерес до Салаха проявляють і два клуби МЛС:\n▪️Сан-Дієго (з 2025 року) — власник Мохамед Мансур може спробувати здійснити трансфер, якщо гравець проявить бажання переїхати до США.\n▪️Чикаго Файр — клуб уже робив офіційну пропозицію Салаху у 2024 році й має фінансові можливості повторити її.\nЦього сезону Мохамед Салах забив 5 голів та віддав 3 асисти у 19 матчах, але опинився під критикою за те, що не висловлювався про кризу Ліверпуля до останнього моменту. Окрім цього, в останніх поєдинках єгиптянин не демонстрував того рівня футболу, який від нього чекають, через що був відправлений на лаву для запасних."
    },
    {
        "title": "Реал, Барселона та Атлетіко дізналися суперників у Кубку Іспанії",
        "image": "https://images.football.ua/i/news/630x373/569/569169.jpg",
        "text": "Відбулося жеребкування 1/16 фіналу Кубка Іспанії.\nНа цій стадії турніру Реал та Барселона зустрінуться з командами з третього за силою дивізіону.\n\"Вершкові\" зіграють із Талаверою, а \"синьо-гранатові\" — із Депортіво Гвадалахара. Мадридський Атлетіко, своєю чергою, зіграє з Атлетіко Балеарес із четвертої ліги.\nУсі пари 1/16 фіналу Кубка Іспанії\nОренсе – Атлетік\r\n\tАтлетіко Балеарес – Атлетіко Мадрид\r\n\tТалавера – Реал Мадрид\r\n\tДепортіво Гвадалахара – Барселона\r\n\tМурсія – Бетіс\r\n\tЕльденсе – Реал Сосьєдад\r\n\tБургос – Хетафе\r\n\tКультураль Леонеса – Леванте\r\n\tЕйбар – Ельче\r\n\tДепортіво – Мальорка\r\n\tРасінг – Вільярреал\r\n\tСпортінг Хіхон – Валенсія\r\n\tУеска – Осасуна\r\n\tГранада – Райо Вальєкано\r\n\tАльбасете – Сельта\r\n\tАлавес – Севілья."
    },
    {
        "title": "Хабі Алонсо: Нас засмутили рішення арбітра в матчі з Сельтою",
        "image": "https://images.football.ua/i/news/630x373/569/569085.jpg",
        "text": "Головний тренер Реала Хабі Алонсо емоційно відреагував на домашню поразку від Сельти (0:2) у 15-му турі Ла Ліги, висловивши невдоволення роботою суддівської бригади.\nПісля матчу наставник мадридців підкреслив, що рішення арбітра серйозно вплинули на перебіг гри:\n\"Нас засмутили рішення арбітра. Суддя не звертав уваги на затримки часу, вони збивали нас із ритму, і він ставився до цього досить поблажливо.\nВилучення Каррераса дуже спірне. Мені це не сподобалося, це трохи вивело нас із-під контролю. Це трохи вибило нас із гри. Суддівство мені не сподобалося\", — сказав Алонсо.\nПоразка стала другою для Реала в чемпіонаті.\nНагадаємо, Мілан націлився на Луніна на тлі невизначеності з майбутнім Меньяна."
    },
    {
        "title": "Реал сенсаційно поступився Сельті на Бернабеу",
        "image": "https://images.football.ua/i/news/630x373/569/569076.jpg",
        "text": "Мадридський Реал зазнав неочікуваної поразки в домашньому матчі 15-го туру Ла Ліги-2025/26, програвши Сельті з рахунком 0:2.\nГероєм зустрічі став Вілліот Сведберг. Швед відкрив рахунок на 53-й хвилині ефектним ударом п’ятою, а вже у компенсований час холоднокровно реалізував вихід на воротаря, встановивши остаточний результат.\nКоманда Хабі Алонсо з 64-ї хвилини грала в меншості після швидкого подвійного попередження Франсіско Гарсії. На 90+2-й ситуація повторилася — Альваро Каррерас теж отримав два гірчичники за лічені секунди, залишивши мадридців удев’ятьох.\nУ Реала 36 очок і він відпустив Барсу на чотири пункти. Ба більше, Вільярреал (35 очок) може обійти мадридців, маючи матч у запасі.\nСельта завдяки перемозі піднялася у першу десятку таблиці та тепер займає 10-те місце з 19 очками.\nРеал Мадрид — Сельта 0:2\nГоли: Сведберг, 54, 90+3\nРеал Мадрид: Куртуа — Асенсіо (Гоес, 54), Мілітао (Рюдігер, 24), Каррерас, Гарсія — Чуамені — Вальверде, Гюлер (Гарсія, 74) — Беллінгем — Мбаппе, Вінісіус\nСельта: Раду — Родрігес, Старфельт, Алонсо — Каррейра, Роман (Бельтран, 84), Моріба, Мінгеса (Руеда, 71) — Дуран (Сведберг, 46), Сарагоса (Жутгла, 71) — Іглесіас (Аспас, 88)\nПопередження: Беллінгем, Гарсія, Каррерас, Гоес, Вальверде — Моріба\nВилучення: Гарсія, 64, Каррерас, 90+2"
    },
    {
        "title": "Ельче впевнено розгромив Жирону, Циганков і Ванат вийшли у старті",
        "image": "https://images.football.ua/i/news/630x373/569/569054.jpg",
        "text": "У матчі 15-го туру Ла Ліги Ельче впевнено здолав Жирону з рахунком 3:0 на стадіоні Estadio Manuel Martínez Valero.\nГості вивели у стартовий склад двох українців — Віктора Циганкова та Владислава Ваната, однак їхній клуб не зміг нав’язати боротьбу супернику. Ельче забив тричі: Валера відкрив рахунок на 40-й хвилині, а Мір оформив дубль на 51-й та 57-й хвилинах.\nЖирона так і не змогла відповісти бодай одним голом, зазнавши розгромної поразки.\nЕльче – Жирона – 3:0\nГоли: Валера, 40, Мір, 51, 57"
    },
    {
        "title": "Реал Мадрид — Сельта. Анонс і прогноз на матч Ла Ліги 07.12.2025",
        "image": "https://images.football.ua/i/news/630x373/568/568923.jpg",
        "text": "Мадридський Реал прагнутиме здобути другу поспіль перемогу у вищому дивізіоні Іспанії, продовжуючи свою кампанію домашнім матчем проти Сельти у неділю ввечері.\nРеал Мадрид — Сельта\nНеділя, 7 грудня, 22:00, стадіон Сантьяго Бернабеу, Мадрид\r\nПряма трансляція на медіасервісі MEGOGO. \n\nРеал Мадрид зіграв внічию три матчі ліги поспіль проти Райо Вальєкано, Ельче та Жирони у період з 9 по 30 листопада, але в середу ввечері вони повернулися на переможний шлях, обігравши Атлетік Більбао 3:0 на Сан-Мамес.\nНещодавня невдача \"бланкос\" призвела до того, що вони поступилися першим місцем у таблиці Барселоні, але вони націлені на чергові три бали у неділю ввечері. Команда Хабі Алонсо цього сезону вражаюче грає на домашньому полі, вигравши всі шість своїх матчів ліги і забивши при цьому 14 голів. Проте, Сельта цього сезону є однією з найсильніших виїзних команд дивізіону, набравши 11 очок у шести матчах. Реал Мадрид має 11-матчеву переможну серію проти Сельти у всіх змаганнях, включаючи перемогу 3:2, коли команди зустрічалися у відповідній грі минулого сезону. Будь-який результат, окрім трьох очок, буде черговою невдачею для \"вершкових\", які наступного тижня продовжать свою кампанію Ліги чемпіонів матчем вдома проти Манчестер Сіті.\nСельта, тим часом, підійде до цього матчу після перемоги у серії пенальті над Сант-Андреу в Кубку Іспанії, що забезпечило їм місце у третьому раунді турніру. Проте, \"небесно-блакитні\" зазнали домашньої поразки 0:1 від Еспаньйола у Ла Лізі минулого разу, і вони змогли виграти лише три з 14 матчів у вищому дивізіоні Іспанії цього сезону. Показники три перемоги, сім нічиїх та чотири поразки принесли Сельті 16 очок, чого достатньо лише для 12-го місця. Занадто велика кількість нічиїх коштувала їм вищого місця у дивізіоні напередодні кінця року. Команда Клаудіо Гіральдеса також бере участь у Лізі Європи цього сезону.\nВостаннє Сельта перемагала Реал Мадрид у лізі на виїзді у листопаді 2006 року, що свідчить про масштаб їхнього завдання проти столичних грандів у неділю ввечері.\nЗа версією betking на перемогу Реал Мадрид можна поставити з коефіцієнтом 1.33, тоді як потенційний успіх Сельти оцінюється показником 9.00. Імовірність нічийного результату представлена ​​коефіцієнтом 5.00.\nРеал Мадрид: Куртуа — Асенсіо, Мілітао, Рюдігер, Каррерас — Гюлер, Вальверде, Чуамені — Беллінгем — Вінісіус, Мбаппе.\nСельта: Раду — Алонсо, Старфельт, Х. Родрігес — Руеда, Д. Родрігес, Моріба, Каррейра — Сарагоса, Іглесіас, Аспас.\nНе зіграють: Карвахаль, Александер-Арнольд, Менді (Реал Мадрид) — немає (Сельта).\nПід питанням: Гюйсен, Алаба, Камавінга (Реал Мадрид) — Айду, Рістіч (Сельта).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Барселона з хет-триком Феррана виграла результативну бійню проти Бетіса",
        "image": "https://images.football.ua/i/news/630x373/568/568997.jpg",
        "text": "Дуже насиченим на насправді інтригуючі протистояння був суботній ігровий день у рамках п’ятнадцятого туру іспанської Ла Ліги, бо тут у нас було й баскське дербі, і \"атлетичне\", і ще й севільський Бетіс та Ла Картусі приймав каталонську Барселону, і чим почасти завершуються протистояння поміж цими двома командами саме на полі \"зелено-білих\" усі поціновувачі іспанського футболу мають добре знати.\nОт і цього разу, справді, гра видалась дуже яскравою, хоча й за траєкторією розвитку її сюжету було надзвичайно важко стежити. Команда Мануеля Пеллегріні висловила бажання почати агресивно й уже на шостій хвилині відкрила рахунок, коли Кучо не влучив по м’ячу (а робив він цього вечора це доволі часто) під час прострілу Еза з лівого флангу штрафного, але на дальній стійці Форнальс якось незграбно перевів його на Антоні, який суперників уже не пробачив.\nПроте цей гол виключно розлютив колектив Ганса-Дітера Фліка, яка одразу ж вирішила кинути на полювання свою головну \"акулу\" на вістрі атаки. За лічені хвилини Барселона таким чином не просто зрівняла рахунок зусиллями Феррана Торреса, а іспанець ще й дубль примудрився одразу ж оформити, коли спочатку замкнув простріл Кунде з кількох метрів, а потім поклав куди більш соковитий удар боковими ножицями з подачі Бардагжі поміж ніг воротарю.\nШведський нападник, до речі, цього разу справді влаштував феєрію на полі, у чому йому активно допомагали партнери. Як, наприклад, Педрі на 31 хвилині, коли розвернув атаку в центрі поля передачею на правий фланг чужого штрафного для Руні, а той без жодних зволікань розстріляв ближній кут. Ну й Ферран за дев’ять хвилин після цього вколотив ще й третій м’яч у ворота суперників за допомоги дальнього удару з лівого флангу, який супроводжував рикошет.\nПовіяло в той момент тією самою рок-н-рольною командою Фліка зразка минулого сезону. І недарма. Бо так само легко й невимушено, як забивала в першому таймі, Барселона поперерві змарнувала просто купу класних нагод, серед яких кілька виходів віч-на-віч із воротарем. Так, \"блаугарнас\" свій п’ятий гол зрештою таки знайшли, але явно не в такий спосіб, який був би приглядим для стороннього глядача.\nОт не було пенальті, за мірками сучасного футболу, під час влучання м’яча в руку Бартри рикошетом від стегна, коли захисник блокував удар Рашфорда в центрі штрафного, і жодний притомний та, головне, сучасний європейський арбітр його б не призначив за це. Але Франсіско Хосе Ернандес Маесо до переліку таких не належить, що варто запам’ятати, тож навіть із VAR просто проігнорував усі рекомендації з цього приводу. А Ямал ударом у лівий нижній кут забив, що ж йому ще залишалось робити.\nІ от після п’ятого гола гості остаточно вирішили бити байдики в подальшому на футбольному полі, чим дали суперникам приводи для того, щоб різницю за рахунком на табло все ж таки скоротити. На 85 хвилині подача кутового з лівого флангу від Форнальса на ближній від голови Еза полетіла на порожні для Льоренте, а вже наприкінці основного часу Кунде привіз пенальті фолом проти того-таки Еза, а Кучо хоч тут повз м’яч ногою не махнув, спрямувавши його в правий нижній кут. Але то така собі була розрада, бо часу залишалось хіба що на рабону від Еза наприкінці матчу, яку з порожніх воріт вибивав молодий Торрентс.\nУ наступному турі севільський Бетіс гостюватиме в мадридського Райо Вальєкано, тоді як посеред тижня поїде до хорватського Динамо Загреб на матч Ліги Європи УЄФА, а каталонська Барселона спочатку прийматиме франкфуртський Айнтрахт у Лізі чемпіонів, а потім зіграє вдома проти памплонської Осасуни.\nБетіс — Барселона 3:5\nГоли: Антоні, 6, Льоренте, 85, Кучо, 90 — Торрес, 11, 13, 40, Бардагжі, 31, Ямаль, 59 (пен.)\nБетіс: Вальєс — Руїбаль, Бартра (Льоренте, 60), Натан (Фірпо, 60, Р. Родрігес, 89), Гомес — Альтіміра (Деосса, 46), Форнальс, Рока — Антоні (П. Гарсія, 80), Кучо, Еззалзулі.\nБарселона: Ж. Гарсія — Кунде, Кубарсі, Мартін (де Йонг, 63), Бальде (Крістенсен, 46) — Бардагжі (Фермін, 68), Е. Гарсія (Торрентс, 80), Педрі (Берналь, 63) — Ямал, Торрес, Рашфорд."
    },
    {
        "title": "Атлетік Більбао — Атлетіко Мадрид. Анонс і прогноз на матч Ла Ліги 06.12.2025",
        "image": "https://images.football.ua/i/news/630x373/568/568921.jpg",
        "text": "І Атлетік Більбао, і Атлетіко Мадрид прагнутимуть оговтатися від поразок, коли зійдуться у вищому дивізіоні Іспанії у суботу ввечері. Атлетік зазнав домашньої поразки 0:3 від Реал Мадрид у середу, тоді як переможна серія Атлетіко була перервана Барселоною, яка перемогла їх із рахунком 3:1.\nАтлетік Більбао — Атлетіко Мадрид\nСубота, 6 грудня, 22:00, стадіон Естадіо Сан-Мамес, Більбао\r\nПряма трансляція на медіасервісі MEGOGO. \n\nДля Атлетік це була невтішна кампанія-2025/26 року, оскільки вони посідають лише восьме місце у таблиці Ла Ліги, набравши 20 очок у 15 матчах. \"Леви\" відстають на 11 очок від Атлетіко, який займає четверте місце, і, як було згадано, підійдуть до цього матчу після домашньої поразки 0:3 від Реал Мадрид. Команда Ернесто Вальверде також має проблеми у Лізі чемпіонів.\nАтлетік набрав 13 очок у восьми домашніх матчах ліги цього сезону, і вони прийматимуть Атлетіко, який здобув лише дві перемоги на виїзді, забивши лише вісім голів у семи гостьових іграх. \"Леви\" зіграли проти Атлетіко 210 разів, маючи показники 79 перемог, 96 поразок та 35 нічиїх. Кожна з їхніх останніх трьох зустрічей завершилася перемогою Атлетіко, включаючи успіх 1:0 у відповідному матчі минулого сезону.\nАтлетіко востаннє програвав Атлетіку в лізі у грудні 2023 року, і команда Дієго Сімеоне буде сповнена рішучості повернутися на переможний шлях у суботу після поразки 3:1 від чинних чемпіонів Барселони у вівторок. \"Червоно-білі\" підійшли до матчу на Камп Ноу із серією із семи перемог, але не змогли здолати команду Гансі Фліка, яка тепер випереджає Атлетіко на шість очок.\nАтлетіко відстає на п'ять очок від Реал Мадрид і на одне від Вільярреала. Команда Сімеоне прагнутиме завершити 2025 рік перемогами в лізі над Атлетіком, Валенсією та Жироною, а також на них чекає важливий матч Ліги чемпіонів на виїзді проти ПСВ Ейндховен 9 грудня. Атлетіко знову сильний вдома, але має проблеми на виїзді, тому суботній матч на Сан-Мамес обіцяє бути цікавим протистоянням двох \"поранених\" команд.\nЗа версією betking на перемогу Атлетік Більбао можна поставити з коефіцієнтом 3.33, тоді як потенційний успіх Атлетіко Мадрид оцінюється показником 2.30. Імовірність нічийного результату представлена ​​коефіцієнтом 3.23.\nАтлетік Більбао: Сімон — Лекуе, Вівіан, Ляпорт, Бойро — Руїс де Галаррета, Гаурегізар — Беренгер, Сансет, Ніко. Вільямс — Гурусета.\nАтлетіко Мадрид: Облак — Моліна, Хіменес, Ленгле, Ганцко — Сімеоне, Коке, Барріос, Галлагер — Серлот, Альварес.\nНе зіграють: Альварес Є. (дискваліфікація), Наварро, Егілуз, Саннаді, Прадос (Атлетік Більбао) — немає (Атлетіко Мадрид).\nПід питанням: Іньякі Вільямс (Атлетік Більбао) — Ле Норман, Льоренте, Баена, Кардосо (Атлетіко Мадрид).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Мілітао вибув на кілька місяців: у захисника Реала серйозне ушкодження стегна",
        "image": "https://images.football.ua/i/news/630x373/569/569170.jpg",
        "text": "У мадридському Реалі підтвердили попередні прогнози щодо стану Едера Мілітао: центрбек пропустить орієнтовно від трьох до чотирьох місяців.\nПричиною стала тяжка травма — розрив двоголового м’яза стегна лівої ноги із пошкодженням проксимального сухожилля, що значно ускладнює реабілітацію та обмежує рухливість.\nМілітао отримав ушкодження під час матчу 15-го туру Ла Ліги проти Сельти, у якому Реал зазнав поразки 0:2.\nПовернення бразильця очікують не раніше весни, а його реабілітація вимагатиме тривалого та делікатного відновлення через характер травми."
    },
    {
        "title": "Маліновський забив з пенальті у ворота Удінезе",
        "image": "https://images.football.ua/i/news/630x373/569/569121.jpg",
        "text": "В рамках 14 туру італійської Серії А Удінезе в Удіне приймає Дженоа.\nНа 34-й хвилині матчу український півзахисник «грифонів» Руслан Маліновський вивів свою команду вперед реалізувавши пенальті.\nЗараз в матчі йде перерва. Рахунок залишається на користь команди Даніеле Де Россі 1:0.\nЦього сезону Руслан Маліновський відіграв за Дженоа 13 матчів, забив два голи та віддав одну результативну передачу."
    },
    {
        "title": "Мілан націлився на Луніна на тлі невизначеності з майбутнім Меньяна",
        "image": "https://images.football.ua/i/news/630x373/569/569075.jpg",
        "text": "Мілан розглядає можливість підписання українського воротаря Реала Андрія Луніна.\nЗа інформацією Calcio Mercato, інтерес італійського клубу пов’язаний із ситуацією навколо контракту Майка Меньяна, який досі не демонструє готовності продовжити угоду, що завершиться у 2026 році. Французький голкіпер уже перебуває у сфері інтересів Ювентуса та Баварії.\nЛунін має чинний контракт із мадридським клубом до 2030 року, однак Мілан уважно стежить за ситуацією. Додатковим фактором може стати його теплий зв’язок із Лукою Модричем — хорват після переходу на Сан-Сіро зберіг хороші стосунки з українцем, що може позитивно вплинути на потенційну угоду.\nМілан розглядає Луніна як одного з ключових кандидатів на посилення позиції воротаря у разі відходу Меньяна.\nНагадаємо, Алонсо підтримав Луніна після трьох пропущених м’ячів у матчі з Олімпіакосом."
    },
    {
        "title": "Дубль Гойлунна приніс Наполі перемогу над Ювентусом",
        "image": "https://images.football.ua/i/news/630x373/569/569073.jpg",
        "text": "Протистояння півдня та півночі. Де, як не в Італії, відчувається цей географічний поділ поміж командами в межах \"елітного\" дивізіону. У рамках чотирнадцятого туру центральним протистоянням повноправно вважався матч у Неаполі на стадіоні Дієго Армандо Марадона поміж місцевим Наполі та туринським Ювентусом. Настільки історично гарячий двобій, що фанатам гостьових команд у принципі не дозволено організовано відвідувати подібні зустрічі.\nА тут ще й тренерський контекст саме до цієї зустрічі неабиякий додався. Уперше з 80-х років минулого століття в Італії зустрічались поміж собою тренери, які здобували чемпіонські титули саме на чолі клубів суперників. І як Антоніо Конте з його обіцянками вічної любові до \"зебр\", так і Лучано Спаллетті з його татуюванням у тематиці \"Партенопеї\", було, про що поговорити з усіма присутніми на грі.\nУтім, матч вийшов доволі рівномірним у плані емоційний баталій. Бували й більш гарячі в історії цієї пари. Добре, що цього разу вирішили зосередитись саме на ігровій складовій та подарували чимало приводів для обговорень. Наполі, зокрема, розкішно почав поєдинок і доволі швидко закрив суперників на чужій половині надзвичайно агресивним пресингом. І зрештою забив швидкий м’яч на сьомій хвилині, як доказ, що план на гру спрацював.\nНерес продовжив передачу на хід від Ді Лоренцо до правого флангу штрафного прострілом на ближню для Гойлунна, а той перевів м’яч у сітку в підкаті. Ще чимало часу після цього туринцям знадобилось просто для того, щоб перетнути центральну лінію та почати щось пропонувати суперникам у відповідь. Атаки Юве при цьому були максимально тривіальними та нічого цікавого суперникам у першому таймі так і створили в плані клопотів у захисті.\nА от Наполі своїми стандартами, переважно, у вигляді кутових ледь не поставив під сумнів узагалі потребу другого тайму в цій зустрічі. Аж надто гарними моментами для додаткових голів були епізоди з ударами головою від Ді Лоренцо та Мактомінея, коли корнери з лівого флангу завершувались подачами на ближню, проте у випадку першого Ді Грегоріо врятував команду Спаллетті, а удар другого прийняла на себе стійка незадовго до перерви.\nВочевидь, такий футбол Юве взагалі ніяк не міг влаштовувати, тому команда гостей доклалась до того, щоб виправити становище після перерви. І їй це вдалось завдяки вертикальній атаці з виходом Їлдиза до правого флангу штрафного під передачу Маккенні, який завершився ударом у дальній кут низом. Цікаво, що турка до перерви використовували на вістрі атаки, але цей план зазнав невдачі, тож довелось усе ж таки кликати Девіда на допомогу. А той узагалі розчинився.\nУтім, усі ці трансформації туринців поперерві в підсумку все одно не принесли користі в загальному контексті результату, бо Маккенні в цій грі вирішив асистувати не тільки одноклубнику, а й супернику також. Недбала гра головою на 78 хвилині під час подачі Нереса з правого флангу на дальню стійку від американця призвела до того, що Гойлунн із кількох метрів просто вколотив м’яч у сітку з другого поверху. І щоб відіграти цей гол, Юве треба було використовувати момент Жегрови наприкінці матчу, проте удар із центру штрафного в лівий кут прочитав Ваня Мілінкович-Савич, а більше гості нічого не створили.\nУ наступному турі Наполі гостюватиме у фріульського Удінезе, тоді як туринський Ювентус поїде до Болоньї.\n\nНаполі — Ювентус 2:1\nГоли: Гойлунн, 7, 78 — Їлдиз, 59\n\nНаполі: Мілінкович-Савич — Беукема, Ррахмані, Буонджорно — Ді Лоренцо, Ельмас, Мактоміней, Олівера (Спінаццола, 70) — Нерес (Політано, 79), Гойлунн, Ланг (Вергара, 86)."
    },
    {
        "title": "Наполі — Ювентус. Анонс і прогноз на матч Серії А 07.12.2025",
        "image": "https://images.football.ua/i/news/630x373/569/569007.jpg",
        "text": "У рамках 14-го туру італійської Серії А-2025/26 у Неаполі місцевий Наполі прийматиме туринський Ювентус.\n[*] — положення в турнірній таблиці\nНЕДІЛЯ, 7 ГРУДНЯ, 21:45. СТАДІО ДІЄГО АРМАНДО МАРАДОНА, НЕАПОЛЬ. ГОЛОВНИЙ АРБІТР — ФЕДЕРІКО ЛА ПЕННА. ПРЯМА ТРАНСЛЯЦІЯ НА MEGOGO\nНеаполітанський Наполі й туринський Ювентус проведуть центральний матч чергового туру чемпіонату Італії на тлі своїх домашніх успіхів у Кубку країни. \"Б'янконері\" без проблем упоралися з Удінезе (2:0), тоді як \"адзуррі\" в поєдинку з Кальярі бажаного досягнули тільки в серії пенальті (9:8), спочатку обмінявшись голами в основний час.\n\nТижнем раніше команда Антоніо Конте гостювала в Римі. Тоді гол Давіда Нереса приніс Наполі важливу звитягу над Ромою (1:0), яка дозволила \"адзуррі\" уникнути погіршення погіршити ситуації із захистом чемпіонського титулу. Тепер неаполітанці сподіваються обіграти й туринців, які до сьогоднішньої дуелі підходять із серією з шести поразок на Стадіо Дієго Армандо Марадона.\nПісля призначення Лучано Спаллетті Ювентус ще не програвав (4В, 3Н), а позаминулої суботи, здолавши вдома Кальярі (2:1) за рахунок дубля Кенана Їлдиза, \"б'янконері\" продовжили свою безпрограшну серію в чемпіонаті до п'яти матчів (3В, 2Н). Тим не менш, недільний суперник туринців у 2025 році не поступався на власному полі, зокрема впоравшись якраз із ними ж у січні, тож попереду вкрай непростий виклик.\n\nОкремої уваги вартий той факт, що головні тренери клубів Конте й Спаллетті простоятимуть один одному вперше. За версією букмекерів, більші шанси на успіх у майбутній дуелі мають підопічні Антоніо. Так, на перемогу Наполі можна поставити з коефіцієнтом 2.56, тоді як потенційний успіх Ювентуса оцінюється показником 3.14. Імовірність нічиєї представлена ​​коефіцієнтом 3.02.\nНаполі: Мілінкович-Савич — Беукема, Ррахмані, Буонджорно — Ді Лоренцо, Ельмас, Мактоміней, Олівера — Нерес, Гойлунн, Ланг\nЮвентус: Ді Грегоріо — Калулу, Келлі, Копмейнерс — Маккенні, Локателлі, Міретті, Камб'язо — Консейсан, Їлдиз — Девід"
    },
    {
        "title": "Влахович успішно переніс операцію в Лондоні",
        "image": "https://images.football.ua/i/news/630x373/568/568891.jpg",
        "text": "Нападник туринського Ювентуса Душан Влахович переніс успішне хірургічне втручання через відрив сухожилля лівого привідного м’яза. Про це повідомив офіційний сайт туринського клубу.\nОперацію провела медична команда під керівництвом професора Ернеста Шилдерса у Лондоні за присутності клубного лікаря Марко Фреші. Ювентус зазначив, що процедура минула без ускладнень, а з 5 грудня футболіст розпочне програму реабілітації.\nСтроки відновлення клуб не уточнив. Водночас Sky Sport Italia повідомляє, що на повне одужання Влаховичу може знадобитися приблизно 14 тижнів.\nУ поточному сезоні сербський нападник провів 17 матчів, у яких забив 6 голів та віддав 2 результативні передачі."
    },
    {
        "title": "Лаціо взяв реванш та вибив Мілан із Кубка Італії",
        "image": "https://images.football.ua/i/news/630x373/568/568882.jpg",
        "text": "Минулими вихідними ми вже мали можливість спостерігати за дуеллю поміж Міланом та римським Лаціо на Сан-Сіро в рамках тринадцятого туру італійської Серії A, тоді як пізнім вечором четверга вже на цьому тижні ці дві команди зустрілись поміж собою знову. Проте змінились декорації — локація проведення зустрічі перемістилась до столичного Стадіо Олімпіко, а загальне забарвлення стилізованих елементів довкола гри привели у відповідність айдентиці іншого змагання — Кубка Італії та 1/8 фіналу його розіграшу, де жереб звів поміж собою команди Мауріціо Саррі та Массіміліано Аллегрі.\nДомашню гру в чемпіонаті \"россонері\" залишили за собою в звичному прагматичному стилі (1:0), тож у \"орлів\" були всі підстави забажати здобути реванш перед очима власних уболівальників. І в цій грі, на відміну від національної першості, точно було б визначено переможця як не за підсумком 90 ігрових хвилин основного часу, так після серії післяматчевих пенальті, уникаючи при цьому овертаймів.\nІ ця гра стала наочним прикладом того, що на будь-яких стадіях, окрім пізніх, ці додаткові пів години б ризикували остаточно знищити антураж від цієї дуелі. Бо решту на себе взяли команди, немов би погодившись затягнути з визначенням сильнішого до останнього. Перший тайм у цьому контексті був справжньою глядацькою катастрофою — гості віддали м’яч та зачинились у захисті, а в господарів був лише один момент на контратаці посеред тайму, проте Башич дальнім ударом низом із лівого флангу схибив повз протилежну стійку.\nУ другому таймі команда Аллегрі все ж таки вирішила більше уваги приділити власній атаці, і таким чином навіть зуміла бути гострішою за суперників. Проте все звелось у підсумку до двох ударів головою від Лофтус-Чіка на завершення подачі з лівого флангу, які в площину воріт не влучали. Ну й постріл Леау десь у ті хвилини також влучністю не відзначався.\nЛаціо ж багато м’яча в ногах після перерви потрібно не було, а вистачило лише вдалої подачі Тавареша з кутового з правого флангу на 80 хвилині на ближню стійку, де неочікувано для всіх опинився з ударом головою на завершення Дзакканьї. Меньян мав мало шансів урятувати власну команду, тож зрештою \"россонері\" поступились без надмірного бажання якось цьому запобігти.\nФінальний свисток головного арбітра Марко Гвіди з Помпеї відправив римський Лаціо на дуель проти Болоньї в чвертьфіналі Кубка Італії, тоді як для Мілана виступи в поточному розіграші турніру добігли до завершення.\n\nЛаціо — Мілан 1:0\nГол: Дзакканьї, 80\n\nЛаціо: Мандас — Марушич, Хіла, Романьйолі, Пеллегріні (Тавареш, 71) — Гендузі, Весіно (Деле-Баширу, 58), Башич — Ісаксен (Педро, 83), Кастельянос (Нослін, 58), Дзакканьї (Канчельєрі, 83)."
    },
    {
        "title": "Лаціо — Мілан. Анонс і прогноз на матч Кубка Італії 04.12.2025",
        "image": "https://images.football.ua/i/news/630x373/568/568719.jpg",
        "text": "У рамках 1/8 фіналу Кубка Італії-2025/26 у Римі місцевий Лаціо прийматиме Мілан.\nЧЕТВЕР, 4 ГРУДНЯ, 22:00. СТАДІО ОЛІМПІКО, РИМ. ГОЛОВНИЙ АРБІТР — МАРКО ГВІДА. ПРЯМА ТРАНСЛЯЦІЯ НА MEGOGO\nПісля невдачі в поєдинку чемпіонату Італії Лаціо має можливість майже одразу ж помститися Мілану. Минулої суботи \"б'янкочелесті\" гостювали в \"россонері\" й зазнали поразки з рахунком 0:1. Післяматчева драма у виконанні невдоволених суддівством римлян цілком може додати напруги сьогоднішньому кубковому протистоянню.\n\nУ 19-ти домашніх матчах усіх турнірів у 2025 році Лаціо зазнав трьох поразок (+ сім перемог і дев'ять нічиїх). Конкретно після повернення Мауріціо Саррі \"б'янкочелесті\" вдома поступилися тільки в столичному дербі, також здобувши чотири \"сухі\" звитяги й раз зігравши внічию. Майже рік тому, 5 грудня, саме в Римі місцевий клуб вибив з 1/8 фіналу Кубка Італії-2024/25 Наполі (3:1), який пізніше виграв Серію А.\nМілан через невдалий виступ у чемпіонаті минулого сезону новий розіграш Кубка країни був вимушений розпочати з 1/32 фіналу. Очікувано, як Барі (2:0), так і Лечче (3:0) у виїзному поєдинку з \"россонері\" успіху не досягнули. Тепер міланський гранд націлений на вихід до наступного раунду, де може зустрітися з Болоньєю, своїм кривдником/чинним володарем трофея, або Пармою.\n\nУ сезоні-2025/2026 підопічні Массіміліано Аллегрі на виїзді ще не програвали (3В, 3Н), чотири рази втримавши свої ворота \"сухими\". Саме їх букмекери вважають фаворитами сьогоднішньої дуелі. Так, на перемогу Мілана в основний час можна поставити з коефіцієнтом 2.30 (прохід — 1.65), тоді як потенційний успіх Лаціо оцінюється показником 3.36 (2.24). Імовірність нічиєї представлена ​​коефіцієнтом 3.28.\nЛаціо: Мандас — Марушич, Хіла, Романьйолі, Тавареш — Гендузі, Весіно, Башич — Ісаксен, Діа, Дзакканьї\nМілан: Меньян — Томорі, Де Вінтер, Павлович — Салемакерс, Річчі, Яшарі, Рабьйо, Еступіньян — Лофтус-Чік — Леан"
    },
    {
        "title": "Героїчний вихід Пулішича на заміну дозволив Мілану залишитися на вершині Серії А",
        "image": "https://images.football.ua/i/news/630x373/569/569135.jpg",
        "text": "Крістіан Пулішич, який ще напередодні був поза заявкою через високу температуру, став головним героєм Мілана у матчі 14-го туру Серії А. Американець вийшов на заміну та оформив дубль, допомігши \"россонері\" відігратися з 0:2 та здобути вольову перемогу над Торіно.\nГосподарі шокували лідера чемпіонату швидким стартом: Влашич реалізував пенальті на 10-й хвилині, а Сапата подвоїв перевагу після контратаки. Та ще до перерви Рабьо повернув Мілан у гру фантастичним дальнім ударом у дев’ятку.\nУ другому таймі настав зоряний момент Пулішича. Уже за хвилину після виходу на поле він зрівняв рахунок, влучно пробивши після передачі Салемакерса. А на 77-й хвилині оформив дубль — точним ударом він завершив простріл Річчі.\nПопри втрату Рафаела Леау через травму, Мілан втримав перемогу та продовжує очолювати таблицю, випереджаючи Наполі за додатковими показниками."
    },
    {
        "title": "Дезіре Дуе отримав нагороду Golden Boy-2025",
        "image": "https://images.football.ua/i/news/630x373/568/568658.png",
        "text": "20-річний французький талант ПСЖ Дезіре Дуе офіційно здобув престижну нагороду Golden Boy–2025, яку щороку вручають найкращому молодому футболісту Європи. Церемонія відбулася в Турині, де вінгеру й передали трофей.\nІталійська Tuttosport, що є організатором нагороди, ще на початку листопада повідомляла про тріумф Дуе.\nМинулого сезону футболіст став ключовою частиною успішного ПСЖ, який здобув требл — чемпіонат Франції, Кубок Франції та Лігу чемпіонів. У сезоні-2024/25 Дуе провів 61 матч у всіх турнірах, записавши до свого активу 16 голів та 16 асистів.\nНагадаємо, Золотий м'яч-2025 виграв Усман Дембеле."
    },
    {
        "title": "Фанати Ніцци влаштували напад на гравців команди після шостої поразки поспіль",
        "image": "https://images.football.ua/i/news/630x373/568/568648.jpg",
        "text": "У Франції розгорається скандал навколо Ніцци: група фанатів атакувала гравців після чергової невдалої гри команди. За інформацією Foot Mercato, інцидент стався після поразки від Лор'яна з рахунком 1:3 — шостої поспіль для клубу.\nКоманда перебуває у глибокій кризі: Ніцца опустилася на десяте місце в Лізі 1 та займає останню позицію у групі Ліги Європи, не здобувши жодного очка в п’яти турах.\nПісля повернення з Бретані футболістів попередили, що на тренувальній базі їх очікують розлючені вболівальники. Хоча спочатку йшлося про приблизно 200 осіб, на місці зібралося близько 400 прихильників клубу. Один із фанатів зайшов у командний автобус і зажадав, щоб гравці вийшли до натовпу.\nФанати спершу скандували вимоги про відставку головного тренера Франка Еса, після чого спрямували агресію на футболістів. Особливо дісталося Терему Моффі та Жеремі Бозі — їх штовхали, били по обличчю та плювали.\nУ соцмережах частина ультрас заявила, що ці два гравці \"більше не повинні грати за клуб\".\nКерівництво Ніцци поки не прокоментувало ситуацію.\nНагадаємо, капітан Ніцци Данте встановив рекорд Ліги Європи."
    },
    {
        "title": "Маркіньйос — перший гравець із 500 матчами за ПСЖ",
        "image": "https://images.football.ua/i/news/630x373/568/568382.jpg",
        "text": ""
    },
    {
        "title": "Ліга 1: Ланс на вершині таблиці, Погба повертається у великий футбол",
        "image": "https://images.football.ua/i/news/630x373/568/568036.jpg",
        "text": "У рамках 13-го туру Ліги 1 Ланс здобув мінімальну, але важливу перемогу над Страсбуром на Стад Боллар-Делеліс. Єдиний м’яч на 69-й хвилині забив Ганю, забезпечивши команді три очки.\nЗавдяки цьому успіху Ланс піднявся на чільне місце турнірної таблиці та ділить першу сходинку з Марселем, тоді як Страсбур залишився на 22 очках і може втратити місце в топ-4 після туру.\nМатч відзначався активними атаками з обох боків та кількома вилученнями: Гілавогі і Барко покинули поле достроково.\nЛанс – Страсбур 1:0\nГол: Ганю (69)\n\nЛанс: Ріссе — Сарр, Байду, Ганю — Удоль, Томассон, Сангаре, Агілар — Саїд (Гілавогі, 75), Товен (Сіма, 75) — Едуар (Сотока, 85)\n\nСтрасбур: Пендерс — Чілвелл, Сарр, Гойсберг (Омобаміделе, 46) — Морейра (Нзінгула, 85), Ель-Мурабет (Амугу, 61), Барко, Дуе (Амо-Амеяу, 90+1) — Лемарешаль (Енсісо, 61) — Панічеллі, Емега\n\nПопередження: Томассон (77), Сотока (90+6) — Ель-Мурабет (5), Дуе (68), Емега (90+7)\n\nВилучення: Гілавогі (90+5) — Барко (77)\nВ іншому матчі Ренн здобув переконливу перемогу над Монако з рахунком 4:1. Команда продемонструвала ефективність у нападі та контроль гри протягом усього матчу.\nОсобливу увагу привернуло повернення Поля Погба до активного футболу після дворічної дискваліфікації. Півзахисник отримав свій шанс продемонструвати майстерність.\nМатч також запам’ятався вилученням у складі Монако – Закарія залишив поле на 66-й хвилині.\nРенн – Монако 4:1\nГоли: Аїт-Будляль 20, Камара 48, Емболо 73, Блас 83 (п) – Бірет 90+5\n\nРенн: Самба – Брассье, Жаке, Аїт-Будляль – Аль-Тамарі (Глен Камара, 85), Сіссе (Мерлен, 74), Ронжьє, Махді Камара, Франківський – Емболо, Леполь (Блас, 75)\n\nМонако: Градецький – Салісу, Керер, Тезе – Уаттара, Кулібалі (Погба, 85), Закарія, Діатта (Вандерсон, 70) – Акліуш (Ламан Камара, 70), Фаті (Мінаміно, 61) – Іленіхена (Бірет, 61)\n\nВилучення: Закарія 66"
    },
    {
        "title": "Марсель з 400-м голом Обамеянга знищив Ніццу у битві за Лазуровий берег",
        "image": "https://images.football.ua/i/news/630x373/567/567977.jpg",
        "text": "У матчі-відкритті 13-го туру французької Ліги 1 Марсель не залишив жодних шансів Ніцці, здобувши нищівну перемогу 5:1 у битві за Лазуровий берег.\nКоманда Роберто Де Дзербі відкрила рахунок уже на 11-й хвилині зусиллями П'єра-Емеріка Обамеянга, для якого цей гол став 400-м у кар'єрі, а до перерви перевагу подвоїв Мейсон Грінвуд. Після відпочинку англієць оформив дубль, а слідом Веа та Пайшан довели рахунок до розгромного. Ніцца відповіла лише голом Шо на 63-й хвилині.\n\nЗавдяки цій перемозі Марсель щонайменше тимчасово піднявся на вершину турнірної таблиці, випередивши Парі Сен-Жермен на одне очко, проте у чинних чемпіонів ще є матч із запасом — цього тижня вони зіграють з Гавром (22.11).\nНіцца – Марсель 1:5\nГоли: Шо, 63 – Обамеянг, 11; Грінвуд, 37, 53; Веа, 58; Пайшан, 74\nНіцца: Діуф – Менді, Ба, Пепра (Абді, 68) – Клосс, Абдул Самед (Сансон, 68), Ванхутте, Бар – Діоп (Янссон, 77), Шо, Моффі (Бога, 68).\nМарсель: Де Ланге – Веа, Павар, Балерді (Іган-Райлі, 77), Емерсон – Кондогбія (Надір, 70), Вермерен – Грінвуд, Ейнджел Гомес (O’Райлі, 70), Пайшан (Мопе, 89) – Обамеянг (Важ, 77)."
    },
    {
        "title": "ПСЖ — Марсель: стала відома дата проведення матчу за Суперкубок Франції",
        "image": "https://images.football.ua/i/news/630x373/567/567892.jpg",
        "text": "Матч Суперкубку Франції між ПСЖ та Марселем пройде 8 січня 2026 року в Кувейті. Про це повідомляє прес-служба чемпіонату Франції.\nСтартовий свисток прозвучить о 21:00 за місцевим часом – 20:00 за Києвом.\nМинулого сезону ПСЖ під керівництвом Луїса Енріке виграв чемпіонат та Кубок Франції, а Марсель завоював срібні медалі Ліги 1.\nДля \"провансальців\" це перша путівка до Суперкубку Франції за останні п'ять років — востаннє Марсель ставав володарем трофею у 2011 році.\nУ матчі за Суперкубок Франції-2025, який пройшов у катарській Досі, ПСЖ мінімально обіграв Монако (1:0). Для парижан це був рекордний 13 трофей."
    },
    {
        "title": "Хакімі визнаний найкращим гравцем Африки у 2025 році",
        "image": "https://images.football.ua/i/news/630x373/567/567829.jpg",
        "text": "Крайній захисник Ашраф Хакімі отримав нагороду найкращого африканського гравця 2025 року, повідомляє пресслужба Африканської конфедерації футболу (CAF).\nМарокканський захисник став першим представником своєї країни, який отримав цю відзнаку після Мустафи Хаджі у 1998 році.\nМинулого сезону Хакімі зіграв одну з вирішальних ролей у тріумфі ПСЖ, допоміг команді здобути Лігу 1, Кубок Франції, Суперкубок Франції та перший в історії клубу титул Ліги чемпіонів.\nНа рахунку 27-річного марокканця було 11 голів та 16 результативних передач у 55 матчах. \n\nХакімі випередив у голосуванні Мохамеда Салаха з Ліверпуля та форварда Галатасарая Віктора Осімгена. Нагороду йому вручили на урочистій церемонії в Рабаті, столиці Марокко. Наразі гравець перебуває на лікуванні травми, але сподівається встигнути відновитися до Кубка африканських націй, який відбудеться у його країні.\nCAF визначила переможця та фіналістів на основі голосів національних тренерів, колишніх футболістів та журналістів, що спеціалізуються на африканському футболі."
    },
    {
        "title": "Бога та Моффі хочуть покинути Ніццу після нападу фанатів",
        "image": "https://images.football.ua/i/news/630x373/568/568760.jpg",
        "text": "Нападники Ніцци Жеремі Бога та Терем Моффі хочуть залишити склад французького клубу, після того, як вони зазнали агресивних дій з боку вболівальників. Про це повідомляє RMC Sport.\nНагадаємо, сканадальний інцидент стався після поразки від Лор'яна (1:3) на клубній базі Ніцци. Близько 400 вболівальників спершу скандували заклики до відставки головного тренера Франка Еза, після чого їхня агресія була спрямована на гравців.\nДесятки фанатів фізично та словесно атакували Бога та Моффі, неодноразово вигукуючи расистські образи.\nЗа інформацією джерела, після цього інциденту Жеремі та Терем не хочуть виступати за Ніццу, турбуючись про свої життя.\nБога виступає за \"гімнастів\" з літа 2022 року, тоді як Моффі приєднався до лубу влітку 2023 року. У нинішньому сезоні Бога провів 20 матчів, у яких забив два м'ячі та віддав два асисти. На рахунку Моффі 15 зустрічей та три голи.\nПісля 13 турів Ніцца набрала 17 очок і посідає десяте місце у турнірній таблиці Ліги 1."
    },
    {
        "title": "Кубок Німеччини: Боруссія Дортмунд вилетіла від Баєра Леверкузен, РБ Лейпциг пройшов далі ",
        "image": "https://images.football.ua/i/news/630x373/568/568732.jpg",
        "text": "У рамках головної вивіски 1/8 фіналу Кубка Німеччини між собою зустрілися два гранди німецького футболу: дортмундська Боруссія приймала на своєму полі леверкузенський Баєр.\nПереможця цього протистояння визначив єдиний гол Мази, який і вивів \"фармацевтів\" до наступного раунду турніру.\nУ паралельній зустрічі РБ Лейпциг впорався з головним аутсайдером другого дивізіону — \"бики\" здобули перемогу над Магдебургом з рахунком 3:1, а головним героєм зустрічі став Баумгартнер, який оформив дубль.\n*РБ Лейпциг — Магдебург 3:1\nГоли: Нуса, 19, Баумгартнер, 29, 54 — Гнака, 11 (пен.)"
    },
    {
        "title": "Вагнер залишив посаду тренера Аугсбурга",
        "image": "https://images.football.ua/i/news/630x373/568/568681.jpg",
        "text": "Футбольний клуб Аугсбург офіційно повідомив про звільнення 38-річного фахівця Сандро Вагнера з посади головного тренера. Про це інформує пресслужба німецького клубу.\nСпівпрацю між сторонами було припинено за обопільною згодою. Вагнер очолював команду з літа 2025 року.\nПісля 12 проведених турів чемпіонату Німеччини Аугсбург набрав лише десять балів і розташовується на 14-й позиції в турнірній таблиці.\nНаступний поєдинок у рамках німецької Бундесліги команда проведе на домашньому стадіоні проти леверкузенського Баєра в суботу, 6 грудня."
    },
    {
        "title": "РБ Лейпциг втратив очки з Боруссією Менхенгладбах",
        "image": "https://images.football.ua/i/news/630x373/568/568470.jpg",
        "text": "У стартовому матчі 12-го туру німецької Бундесліги менхенгладбахська Боруссія, яка нечасто дивує приємними результатами у цій кампанії, зустрілася на власному полі з найближчим переслідувачем мюнхенської Баварії — РБ Лейпцигом.\nНезважаючи на більшу активність \"биків\" в атакувальній фазі, легітимних голів у цьому протистоянні ми так і не побачили. Лише на 47-й хвилині Франк Окора вивів \"жеребців\" уперед, проте цей гол VAR скасував через офсайд — так само на 75-й хвилині система відеопереглядів врятувала \"биків\" від призначеного пенальті.\nУ підсумку фінальний свисток зафіксував нульову нічию."
    },
    {
        "title": "Боруссія Менхенгладбах продовжила контракт з Полянські до 2028 року",
        "image": "https://images.football.ua/i/news/630x373/567/567731.png",
        "text": "Боруссія Менхенгладбах офіційно оголосила про продовження контракту з головним тренером Ойгеном Полянські до 2028 року.\n39-річний фахівець очолив першу команду з четвертого туру поточного сезону на тимчасовій основі, а тепер німецький клуб та тренер домовилися про довгострокове продовження співпраці. \nПоланскі подякував керівництву за довіру та підкреслив, що робота в рідному клубі для нього має особливе значення.\n\"Я ніколи не приховував, наскільки важливою для мене є ця місія у моєму рідному клубі. Бути головним тренером Боруссії — це велика радість і гордість. Довіра керівників — чудовий стимул і підтвердження роботи всього нашого штабу\", — зазначив наставник.\nОйген Полянські є вихованцем Боруссії Менхенгладбах: він пройшов академію клубу, згодом став гравцем Бундесліги, а з 2018 року працює тренером у структурі команди."
    },
    {
        "title": "Іто та Девіс повернулися до загальної групи Баварії, Мусіала продовжує відновлення",
        "image": "https://images.football.ua/i/news/630x373/567/567713.jpg",
        "text": "Захисники мюнхенської Баварії Хірокі Іто та Альфонсо Девіс відновилися після травм, повідомляє прес-служба клубу.\nОбидва футболісти повернулися до тренувань у загальній групі команди Венсана Компані під час міжнародної перерви та будуть готові до наступного матчу.\nУ той же час півзахисник Джамал Мусіала продовжує відновлення після перелому малогомілкової кістки за індивідуальною програмою.\nУ нинішньому сезоні Іто та Девіс на полі не з'являлися, тоді як на рахунку Мусіали чотири матчі та три забиті м'ячі.\nПісля десяти турів Баварія лідирує у Бундеслізі, випереджаючи Лейпциг на шість очок. Свій наступний матч мюнхенці проведуть проти Фрайбурга — гра відбудеться 22 листопада о 16:30."
    },
    {
        "title": "Буркардт — найкращий гравець жовтня в Бундеслізі",
        "image": "https://images.football.ua/i/news/630x373/567/567015.jpg",
        "text": ""
    },
    {
        "title": "Баварія не залишила шансів Баєру та продовжила свою шалену переможну серію",
        "image": "https://images.football.ua/i/news/630x373/566/566557.jpg",
        "text": "У німецькій Бундеслізі команди не встигли дістатись і до дев’ятого туру, а вже всі говорять про те, що конкуренцію в боротьбі за чемпіонський титул мюнхенській Баварії скласти ніхто не зможе. Просто настільки потужно почала сезон на внутрішній арені команда Венсана Компані, що після вісьмох матчів із 30 голами у ворота її суперників усім довкола стає не по собі ще до початку очних протистоянь.\nЧи тремтіли колінки у футболістів леверкузенського Баєра перед візитом на Альянц Арену, де вже зазнавали поразок РБ Лейпциг та дортмундська Боруссія? Можливо. Але й сама команда Каспера Юльманна була нівроку — п’яте місце в турнірній таблиці. Не результати зразка чемпіонського сезону імені Хабі Алонсо, але все ж таки \"фармацевти\" перебували в зоні переслідувачів мюнхенців.\nСкладається таке враження в цьому сезоні німецького футболу, що незабаром на Альянц Арену до квитків треба буде додавати якусь перепустку до кінотеатру, аби тільки місцева публіка не втрачала азарт на тлі гри власної команди, які не надто й потрібен основний перелік виконавців, щоб розбирати суперників. Так, Компані пограв із ротацією перед Лігою чемпіонів, його дії наслідував і Юльманн певною мірою, але на виході маємо те, що маємо.\nА маємо розгром ще в першому таймі. Хоча Баєр намагався окопатись біля власного штрафного й на початку така тактика працювала доволі непогано й давала трохи надійності. Баварії запропонували виконувати передачі з флангів та глибини поля, сподіваючись, що це хоч трохи зупинить рух навіть не основної атакувальної групи господарів поля.\nМарна справа. На 25 хвилині Ноєр із власного штрафного кинув ліворуч на Бішофа, а той запустив передачу в дотик на хід Гнабрі, якого в себе за спиною просто не помітив одразу Кванса, а коли помітив, то було пізно щось робити — Серж опинився перед воротарем і пробив тому поміж ніг. А вже за сім хвилин потому Лаймер виконав подачу на голову Джексону з правого флангу, і таким чином ми дізнались, що й із другого поверху Баварія може забивати надто спокійно.\nА щоб Баєру геть мріяти не було приводів про якийсь порятунок у другому таймі, то в останній атаці до перерви Горецка пасом із глибини на Джексона до центру штрафного дав тому ідею в дотик відкинути ліворуч на Геррейру, який прострілював на ближній, де Баде вирішив поставити крапку в провалі власної команди до перерви.\nЗвичайно, ніхто на трибунах стадіону в Мюнхені після цього не підвівся й не пішов додому, бо тут банально так не прийнято робити, але всім усе було зрозуміло. У другому таймі Баварія могла нарощувати власну перевагу за рахунком, але створювала моменти з незначною інтенсивністю, тож \"фармацевти\" встигали переводити подих. Обидва тренери при цьому заграли кілька гравців основних складів зі свого боку, але Компані лише змарнував таким чином можливість продовжити гольову серію для Кейна й не більше того.\nУ наступному турі мюнхенська Баварія гостюватиме в берлінського Уніона, тоді як посеред тижня поїде до французького Парі Сен-Жермен на матч Ліги чемпіонів УЄФА, а леверкузенський Баєр навідається до лісабонської Бенфіки, тоді як вихідними прийматиме Гайденгайм.\nБаварія — Баєр 3:0\nГоли: Гнабрі, 25, Джексон, 32, Баде, 44 (авт.)\nБаварія: Ноєр — Лаймер (Бої, 75), Та, Кім, Геррейру — Кімміх, Горецка — Карл (Олісе, 59), Гнабрі (Діас, 59), Бішоф — Джексон (Кейн, 59)."
    },
    {
        "title": "Баварія готова продати Бої в АПЛ",
        "image": "https://images.football.ua/i/news/630x373/568/568762.jpg",
        "text": "Баварія може розлучитися з французьким захисником Сашою Бої вже в зимове трансферне вікно. Про це інформує видання Bild.\nМюнхенці готові відпустити 25-річного француза, якщо отримають пропозицію у розмірі не менше 15 мільйонів євро. Захисник привернув увагу Крістал Пелес, проте англійський клуб хоче взяти гравця в оренду, а не купувати відразу.\nСаша Бої став гравцем Баварії у 2024 році. У поточному сезоні він зіграв у 14 матчах у всіх турнірах і записав на свій рахунок одну результативну передачу. Його чинний трудовий договір розрахований до кінця сезону-2027/28. \nРаніше повідомлялося, що Бенфіка зацікавлена у трансфері захисника Баварії."
    }
]