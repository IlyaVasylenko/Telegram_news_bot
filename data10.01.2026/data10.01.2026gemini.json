[
    {
        "title": "Ноттінгем Форест із Зінченком у феєричній битві вилетів від амбітного Рексема з Кубка Англії",
        "image": "https://images.football.ua/i/news/630x373/571/571156.jpg",
        "text": "У поєдинку 1/32 фіналу Кубка Англії Ноттінгем Форест зазнав болісної поразки від Рексема, який виступає у Чемпіоншипі. Основний час і додаткові 30 хвилин завершилися результативною нічиєю 3:3, а в серії пенальті сильнішими виявилися господарі — 4:3.\nРексем потужно провів перший тайм і пішов на перерву з комфортною перевагою. Голами відзначилися Ліберато Какаче та Олівер Ретбоун, скориставшись помилками оборони гостей.\nПісля перерви Ноттінгем Форест значно додав і зумів повернутися в гру: Ігор Жезус скоротив відставання, однак Домінік Хаєм знову збільшив перевагу Рексема.\nКінцівка основного часу перетворилася на справжній трилер. Каллум Гадсон-Одой оформив дубль, зрівнявши рахунок на 89-й хвилині та перевівши матч в овертайм. У додатковий час команди не змогли визначити переможця, тож доля путівки до наступного раунду вирішувалася в серії пенальті.\nГероєм післяматчевих одинадцятиметрових став воротар Рексема Артур Оконкво, який парирував вирішальний удар Омарі Гатчінсона, а до цього — Ігора Жезуса.\nУкраїнець Олександр Зінченко розпочав матч у стартовому складі Ноттінгем Форест і був замінений після перерви. Для команди з АПЛ виліт став одним із найгучніших сюрпризів цієї стадії Кубка Англії.\n\n*Рексем — Ноттінгем Форест 3:3 (4:3 — пен.)\nГоли: Какаче, 37, Ретбоун, 40, Хаєм, 74 — Ігор Жезус, 64, Гадсон-Одої, 76, 89\n\nДИВІТЬСЯ ТАКОЖ | Розклад та результати інших матчів Кубка Англії-2025/26"
    },
    {
        "title": "Сака та Арсенал узгодили новий контракт — The Athletic",
        "image": "https://images.football.ua/i/news/630x373/571/571134.jpg",
        "text": "Лондонський Арсенал найближчим часом продовжить контракт з лідером команди Букайо Сака. Про це повідомляє The Athletic.\nЗа інформацією джерела, угода буде розрахована до 30 червня 2031 року. Попередній договір 24-річного вінгера спливав у червні 2027 року.\nСака є вихованцем Арсеналу. За «канонірів» він провів 290 матчів у всіх турнірах, забивши 77 голів та віддавши 77 результативних передач."
    },
    {
        "title": "Савіньйо надовго вибув: Манчестер Сіті зазнав чергової кадрової втрати",
        "image": "https://images.football.ua/i/news/630x373/571/571120.jpg",
        "text": "Манчестер Сіті зіткнувся з новими проблемами зі складом — до списку травмованих приєднався вінгер Савіньйо. Про це повідомляє OneFootball.\nБразилець зазнав ушкодження 1 січня під час матчу англійської Премʼєр-ліги проти Сандерленда, який завершився безгольовою нічиєю. Після цього футболіст не з’являвся на полі у поєдинках проти Челсі та Брайтона. Лише після гри з \"чайками\" головний тренер містян Пеп Гвардіола окреслив орієнтовні строки відновлення гравця.\nЗа словами іспанського наставника, Савіньйо пропустить значний період і може повернутися до тренувань приблизно через півтора–два місяці.\nУ сезоні-2025/26 вінгер провів 23 матчі за Манчестер Сіті в усіх турнірах, відзначившись двома голами та трьома результативними передачами.\nНаприкінці минулого року вінгер підписав новий контракт до 30 червня 2031 року."
    },
    {
        "title": "Офіційно: Антуан Семеньйо гравець Манчестер Сіті",
        "image": "https://images.football.ua/i/news/630x373/571/571109.jpg",
        "text": "Манчестер Сіті успішно завершив перехід нападника збірної Гани Антуана Семеньйо з Борнмута.\nЗагальна сума трансферу оцінюється приблизно у 65 мільйонів фунтів стерлінгів. Містяни встигли активувати пункт про відступні в контракті гравця, термін дії якого спливав цієї суботи.\nСтруктура виплат передбачає, що Сіті перерахує Вишням 62,5 мільйона фунтів стерлінгів розбивши суму на 24 щомісячні платежі. Решта коштів передбачена у вигляді бонусів. Антуан Семеньйо підписав контракт до 2031 року.\nУ новій команді він виступатиме під номером 42. Цей вибір є знаковим для вболівальників Манчестер Сіті, адже раніше під цим номером грав легендарний Яя Туре, який допоміг клубу виграти три титули Прем'єр-ліги.\nНовачок Сіті поділився емоціями після підписання контракту, відзначивши фактор Пепа Гвардіоли:\n\"Я дуже пишаюся тим, що приєднався до \"Манчестер Сіті\". Вони встановили найвищі стандарти, і це клуб із гравцями світового класу, інфраструктурою світового рівня та одним із найкращих менеджерів усіх часів – Пепом Гвардіолою. У мене є багато простору для вдосконалення, тому перехід сюди на цьому етапі кар'єри – ідеальний крок для мене. Це справжня честь бути тут. Я впевнений, що мій найкращий футбол ще попереду\", — заявив гравець\nАнтуан має змогу дебютувати вже завтра. На 10 січня запланований матч 1/32 фіналу кубка Англії Манчестер Сіті — Ексетер. Поєдинок розпочнеться о 17:00 за київським часом."
    },
    {
        "title": "Артета після матчу з Ліверпулем: У чемпіонській гонці важливо не лише вигравати, а й не програвати",
        "image": "https://images.football.ua/i/news/630x373/571/571101.jpg",
        "text": "Головний тренер Арсеналу Мікель Артета підбив підсумки виїзної нічиєї з Ліверпулем (0:0) у матчі 21-го туру англійської Прем’єр-ліги, яка дозволила лондонцям утримати відрив від найближчих переслідувачів у шість очок.\nІспанський фахівець звернув увагу на різний характер двох таймів та підкреслив, що долю таких поєдинків часто вирішують дрібні деталі.\n\"Ми розуміємо, що все вирішується в нюансах. Тайми були абсолютно різними. У першому ми контролювали гру, але нам бракувало останньої передачі, щоб забити. Після перерви точність роботи з м’ячем погіршилася, і це дало супернику можливості для контратак\", — зазначив Артета.\nТренер Арсеналу також відзначив надійну гру своєї команди в обороні.\n\"Я не впевнений, що по наших воротах був хоча б один удар, якщо не брати до уваги нашу власну помилку в другому таймі. У таких матчах усе може вирішити один момент магії. На Енфілді його створив Собослаї, а цього разу — ні. Якщо ти не можеш перемогти, то маєш не програти\", — підкреслив наставник канонірів.\nОкремо Артета віддав належне Ліверпулю за організованість і пояснив епізод за участі Мартінеллі.\n\"Ліверпуль заслуговує на повагу за те, наскільки організовано він діяв, особливо в першому таймі. Вони були дуже терплячими і добре обирали моменти для пресингу, а в складі є футболісти найвищого рівня — це чинні чемпіони Англії.\nМартінеллі, ймовірно, не знав, що Бредлі був травмований. Я добре знаю Габі — він точно не мав наміру робити щось погане\", — підсумував Артета.\nНагадаємо, Арсенал готовий вступити в гонку за підписання капітана Крістал Пелас."
    },
    {
        "title": "Арсенал та Ліверпуль заколисали центральний матч 21 туру АПЛ на нічию",
        "image": "https://images.football.ua/i/news/630x373/571/571093.jpg",
        "text": "Надвечір четверга у рамках двадцять першого туру англійської Прем’єр-ліги на нас очікував центральний матч на Емірейтс. І якби ще Ліверпуль до нього підходив у якості безпосереднього переслідувача лондонського Арсеналу, то напруга від цього протистояння була б значно вищою. Хоча й без того відповідальність за результат для колективів Мікеля Артети та Арне Слота була відчутною.\nПроте побачене на футбольному полі в підсумку нас, як пересічних глядачів, дуже засмутило. Бо ми стали свідками особистого з’ясування стосунків поміж двома дуже якісними тактиками, один з яких привчив уже свою команду грати з острахом утратити бодай нічийний результат. А інший робив усе, щоб зменшити рівень загрози від сильних сторін опонентів, що загалом не виглядає чимось незвичним у футбольному світі.\nХто є хто в такому випадку досвідчені глядачі здогадались би лише за одним описом. Бо насправді дивитись у цій грі не було, на що. Відмінний гольовий момент Ліверпуля в першому таймі в контратаці, коли Бредлі з відскоку перед штрафним перекидав Раю, але м’яч влучив у поперечину порожніх воріт, став єдиним цікавим на обидві команди.\nАрсенал натомість зробив акцент на флангову гру, тоді як до стандартів команду Артети всіма правдами й не правдами намагались не допускати. Лише на останніх секундах матчу Габріел таки знайшов простір на дальній стійці під час подачі кутового з правого флангу, але ударом головою у ворота не влучив. Як і Собослаї своїми дальніми пострілами, які становили чи не всю загрозу від \"червоних\" у другому таймі загалом.\nА ще фанатам господарів просто не було, від чого тішитись більшу частину другого тайму, бо команда Артети в атаці виглядала ніяково й Ліверпуль моментами навіть більш управно тримав м’яч під контролем. Проте голів цього вечора так і не дочекались, і знову центральний матч від АПЛ поступився іншим країнам у видовищності. А вибирати цього вечору справді було з чого.\nУ наступному турі Ліверпуль прийматиме Бернлі, тоді як вихідними зіграє домашній матч у Кубку Англії проти Барнслі, а лондонський Арсенал спочатку поїде на вікенд до Портсмута на кубковий матч, а потім навідається до Челсі на дербі.\n\r\nАрсенал — Ліверпуль 0:0\nАрсенал: Рая — Тімбер, Саліба, Габріел, Інкап’є (Льюїс-Скеллі, 57) — Едегор (Езе, 78), Субіменді, Райс — Сака (Мадуеке, 78), Йокерес (Жезус, 64), Троссар (Мартінеллі, 64).\nЛіверпуль: Аліссон — Бредлі (Гомес, 90+5), Конате, ван Дейк, Керкез — Гравенберх, Мак Аллістер — Салах, Собослаї, Вірц — Гакпо.\n\nПопередження: Троссар, Мартінеллі — Мак Аллістер, Конате"
    },
    {
        "title": "Ігор Тьяго — найкращий бразилець в історії АПЛ по голах за один сезон",
        "image": "https://images.football.ua/i/news/630x373/571/571086.jpg",
        "text": "Нападник Брентфорда Ігор Тьяго став найкращим серед бразильських гравців в історії АПЛ по голах за один сезон.\n24-річний форвард відзначився дублем у воротах Сандерленду (3:0), довівши кількість забитих мʼячів у поточному сезоні чемпіонату Англії до 16.\nЗа цим показником він випередив колишнього нападника Ліверпуля Роберто Фірміно, форварда МЮ Матеуса Кунью та вінгера Арсеналу Габі Мартінеллі. Вони відзначалися 15 голами у одному окремому сезоні.\nУ списку найкращих бомбардирів АПЛ Ігор Тьяго посідає друге місце, поступаючись лише Ерлінгу Голанду, який забив 20 голів."
    },
    {
        "title": "Тоттенгем — Астон Вілла. Анонс і прогноз на матч Кубка Англії 10.01.2026",
        "image": "https://images.football.ua/i/news/630x373/571/571136.jpg",
        "text": "В 1/32 фіналу найстарішого футбольного турніру світу — Кубка Англії — на Тоттенгем Готспур Стедіум зійдуться два представники Прем’єр-ліги: Тоттенгем та Астон Вілла. Протистояння в Північному Лондоні обіцяє стати одним із центральних у третьому раунді, адже команди підходять до гри з різним емоційним фоном, амбіціями та турнірними реаліями.\nСУБОТА, 10 СІЧНЯ, 19:45 ▪️ ТОТТЕНГЕМ ГОТСПУР СТЕДІУМ, ЛОНДОН ▪️ ГОЛОВНИЙ АРБІТР — КРЕЙГ ПОУСОН ▪️ ПРЯМА ТРАНСЛЯЦІЯ — SETANTA SPORTS\nДля Тоттенгема нинішній сезон складається вкрай непросто. Після 21 туру АПЛ команда Томаса Франка посідає лише 14-те місце, маючи 27 очок і серію з невдалих результатів. Болісна поразка від Борнмута з вирішальним голом на 95-й хвилині лише підсилила напругу навколо нового головного тренера, який \"засвітився\" з брендованим стаканчиком Арсеналу під час гри, а атмосфера навколо клубу далека від стабільної.\n\nКубок Англії в цій ситуації може стати для \"шпор\" шансом перезавантажитися. Восьмиразові володарі трофея традиційно впевнено проходять стадію третього раунду — Тоттенгем діставався 1/16 фіналу в 18 з останніх 19 сезонів. Утім, кадрові втрати серйозно ускладнюють завдання: поза грою залишаються Меддісон, Соланке, Кулусевські, Кудус, Удогі та Бентанкур, а Бергвалль перебуває під питанням.\nАстон Вілла, навпаки, проводить один із найкращих сезонів за останні десятиліття. Команда Унаї Емері йде третьою в АПЛ, демонструючи стабільність, глибину складу та чітку ігрову ідентичність. Нічия з Крістал Пелес у минулому турі зупинила переможну ходу, але не вибила бірмінгемців із чемпіонських перегонів.\n\nПопри щільний календар і матчі в Лізі Європи, Вілла серйозно ставиться до Кубка Англії — турніру, який клуб вигравав сім разів, востаннє ще у 1957 році. Додаткову впевненість гостям додає статистика особистих зустрічей: Астон Вілла виграла три останні матчі проти Тоттенгема в усіх турнірах, включно з перемогою 2:1 у Прем’єр-лізі в жовтні та вибиванням \"шпор\" з Кубка минулого сезону.\nЗа версією букмекерів, сьогодні трохи більше шансів на успіх мають підопічні Унаї Емері. Так, на перемогу Астон Вілли в основний час пропонується коефіцієнт 2.54, тоді як потенційний успіх Тоттенгема оцінюється показником 2.60. Ймовірність нічийного результату представлена ​​коефіцієнтом 3.50. \nТОТТЕНГЕМ : Кінські — Спенс, Дансо, ван де Вен, Девіс — Палінья, Грей — Коло Муані, Сімонс, Тель — Рішарлісон\nАСТОН ВІЛЛА : Бізот — Гарсія, Конса, Торрес, Дінь — Богард, Тілеманс — Макгінн, Роджерс, Санчо — Мален"
    },
    {
        "title": "Мбаппе летить на фінал Суперкубка до Саудівської Аравії",
        "image": "https://images.football.ua/i/news/630x373/571/571105.jpg",
        "text": "Головна інтрига фіналу Суперкубка Іспанії отримала новий поворот. Кіліан Мбаппе, участь якого у турнірі вважалася неможливою через травму, вирушає до Джидди, щоб приєднатися до своїх партнерів перед вирішальною битвою за трофей.\nПро це офіційно повідомив головний тренер команди Хабі Алонсо одразу після завершення півфінального матчу. Наставник залишив відкритою можливість появи нападника на полі, хоча й одразу окреслив рамки:\n\"Йому набагато краще, він почувається добре і готовий бути поруч із товаришами по команді. Однак він не вийде в стартовому складі за жодних обставин. Все залежатиме від його самопочуття на тренуваннях та перебігу самої гри\", — зазначив Алонсо, додавши з оптимізмом: \"Гра буде іншою\".\nСитуація з Мбаппе виглядає майже дивом медицини. Француз лікував травму коліна з середини грудня, а 30 грудня під час відкритого тренування ситуація погіршилася. Обстеження, проведене в останній день року, діагностувало розтягнення і прогнозувало відновлення терміном від двох до трьох тижнів.\nФінал відбудеться всього через 11 днів після цього невтішного вердикту лікарів, проте Кіліан вже готовий тренуватися. Присутність такої зірки на лаві запасних, навіть якщо він не готовий на 100%, безумовно, стане психологічним ударом для суперника та величезною мотивацією для його команди.\nНагадаємо, вершкові вийшли у фінал, завдяки перемозі в дербі проти Атлетіко 2:1. У вирішальній грі підопічні Алонсо зустрінуться проти свого вічного суперника — Барселони. Матч запланований на 11 січня, початок о 21:00 за київським часом."
    },
    {
        "title": "Реал у мадридському дербі здобув перепустку на El Clasico в фіналі Суперкубка Іспанії",
        "image": "https://images.football.ua/i/news/630x373/571/571091.jpg",
        "text": "Іспанський футбол на цьому тижні підкорює простори Саудівської Аравії, не без фінансової складової вигоди для представників Ла Ліги, певна річ, і це яскраво помітно за заповнюваністю трибун на матчах \"фіналу чотирьох\" Суперкубка цієї країни. Каталонська Барселона та баскський Атлетік зіграли в одні ворота на користь команди Ганса-Дітера Фліка напередодні (5:0), а от другого учасника майбутнього фіналу треба було визначати вже в більш конкурентній парі двох мадридських команд.\nАтлетіко та Реал уже зустрічались у першому колі поточного сезону Ла Ліги на домашній арені \"матрацників\", і нічого гарного для \"королівського\" клубу з того не вийшло — розгром 2:5. Тож команда Хабі Алонсо цього разу мала прагнути ще й до реваншу. І коли вже на другій хвилині прямим гарматним ударом із штрафного в зоні перед чужими володіннями Вальверде вразив лівий верхній кут чужих воріт, можна було відчути рівень налаштованості Реала на цю гру. Але без помилки Облака під час побудови стінки та розташування на лінії воріт також не обійшлось.\n\"Матрацники\" в підсумку першу половину тайму програли повністю, і найбільш цікавим було спостерігати за протистоянням Баени та Вальверде на фланзі, яке має глибокий позафутбольний бекграунд також. Але в другій частині першої половини команда Дієго Сімеоне повернула собі атакувальний настрій, створивши два класних моменти на другому поверсі для Серлота, але тому спочатку завадив забити Куртуа, а потім форвард і сам схибив із близької відстані.\nЗрозуміло, що аргентинець мав ґрунтовну розмову з власними підопічними в перерві, і на другий тайм Атлетіко вийшов наче й зарядженим на чужі ворота, але при цьому спочатку пропустив у власні, не стримавши Родріго під час передачі Вальверде з глибини правого флангу, а вже потім, так, Серлота нарешті знайшли подачею з флангу чи не в метрі до чужих воріт.\nПісля цього Реал відійшов у глибоку оборону та намагався стримати суперників, які намагались піти від поразки за будь-яку ціну. Особливо гостро було біля воріт Куртуа на останніх хвилинах, коли Льоренте ніяк не міг влучити в площину воріт красивими ударами із середньої відстані, а Грізманн боковими ножицями хоча й влучив, але Куртуа переграти не зумів. І, звичайно, момент Альвареса на останніх секундах, коли м’яч пролетів повз ліву стійку від правого кута воротарського. Команда \"Чоло\" так і не врятувалась.\nУ фінальному матчі за Суперкубок Іспанії мадридський Реал зіграє проти каталонської Барселони в неділю, 11 січня, о 21:00, тоді як мадридський Атлетіко їде додому.\nАтлетіко — Реал Мадрид 1:2\nГоли: Серлот, 58 — Вальверде, 2, Родріго, 55\nАтлетіко: Облак — Льоренте, Руджері (Моліна, 80), Ганцко, Пубіль — Сімеоне, Коке (Джонні, 60), Галлагер (Ле Норман, 46), Баена (Грізманн, 60) — Серлот (Альмада, 74), Альварес.\nРеал Мадрид: Куртуа — Вальверде, Асенсіо (Ф. Гарсія, 69), Рюдігер (Менді, 69), Каррерас — Родріго (Мастантуоно, 87), Камавінга (Себальйос, 87), Чуамені, Беллінгем — Г. Гарсія, Вінісіус (Гюлер, 80)."
    },
    {
        "title": "Ямаль — найкращий гравець місяця в Ла Лізі",
        "image": "https://images.football.ua/i/news/630x373/571/571077.jpg",
        "text": "Вінгера каталонської Барселони Ламіна Ямаля визнано найкращим гравцем чемпіонату Іспанії за підсумками грудня. Про це повідомляє офіційний сайт Ла Ліги.\nМинулого місяця 18-річний іспанець провів на полі 270 хвилин та забив 2 голи.\nНа нагороду також претендували:\nКіліан Мбаппе (Реал) – 270 хвилин на полі, 2 голи, точність пасів – 84,3%, 12 виграних єдиноборств.\nЙонуц Раду (Сельта) – 270 хвилин на полі, 0 пропущених голів.\nКоке (Атлетіко) – 225 хвилин на полі, 2 голи, точність пасів – 90,4%, 12 виграних єдиноборств.\nХерман Валера (Ельче) – 251 хвилина на полі, 2 голи, точність пасів – 86,6%, 23 виграні єдиноборства."
    },
    {
        "title": "Атлетіко Мадрид — Реал Мадрид. Анонс і прогноз на півфінал Суперкубка Іспанії 08.01.2026",
        "image": "https://images.football.ua/i/news/630x373/571/571007.jpg",
        "text": "Другий півфінал Суперкубка Іспанії в Саудівській Аравії подарує глядачам вогняне мадридське дербі: на стадіоні Кінг Абдулла Спортс Сіті зійдуться Атлетіко та Реал.\nАтлетіко Мадрид — Реал Мадрид\nЧетвер, 8 січня, 21:00, стадіон Кінг Абдулла Спортс Сіті, Джидда\r\nСуперкубок Іспанії, півфінал\r\nПряма трансляція на медіасервісі MEGOGO. \n\nАтлетіко Мадрид прибув до Джидди після виснажливої нічиєї з Реал Сосьєдад (1:1), яка фактично викреслила команду з числа претендентів на титул Ла Ліги. Тепер Суперкубок стає для Дієго Сімеоне одним із пріоритетних шансів на трофей у 2026 році. \"Матрацники\" мають приємні спогади про останню зустріч із сусідами у вересні, коли вони розгромили \"бланкос\" з рахунком 5:2. Проте кадровий стан команди викликає занепокоєння: до травмованих Лангле та Гонсалеса додався Пабло Барріос, який пошкодив ікру. Очікується, що його місце в центрі поля займе Конор Галлагер, а в атаці знову запалюватиме дует Альварес — Серлот.\nРеал Мадрид виграв чотири матчі поспіль. Попри відсутність травмованого Кіліана Мбаппе, \"вершкові\" розтрощили Бетіс (5:1) у минулому турі. Головним відкриттям став юний Гонсало Гарсія, який оформив хет-трик і наразі є головним претендентом на місце в старті. Алонсо прагне виграти свій перший трофей на чолі мадридців, і Суперкубок — ідеальна можливість для цього. Навіть без Едера Мілітао та Браїма Діаса склад Реала виглядає грізно, особливо враховуючи повернення до тренувань Трента Александера-Арнольда та стабільно високий рівень гри Беллінгема та Вінісіуса.\nМадридське дербі зазвичай перетворюється на тактичну дуель із високим градусом напруги. Атлетіко вміє терпіти та вичікувати на помилку суперника, що вони неодноразово доводили у матчах формату \"на виліт\". Реал, у свою чергу, перебуває у кращому ігровому тонусі та прагне реваншу за ганебну поразку в останньому очному поєдинку. \nАтлетіко Мадрид: Облак — Льоренте, Пубіль, Ле Норман, Ганцко — Сімеоне, Галлагер, Коке, Баена — Серлот, Альварес.\nРеал Мадрид: Куртуа — Вальверде, Гюйсен, Рюдігер, Каррерас — Камавінга, Чуамені — Родріго, Беллінгем, Вінісіус — Г. Гарсія.\nНе зіграють: Лангле, Н. Гонсалес, Барріос (Атлетіко Мадрид) — Мбаппе, Мілітао, Б. Діас (Реал Мадрид).\nПід питанням: немає (Атлетіко Мадрид) — Александер-Арнольд, Гюйсен (Реал Мадрид)."
    },
    {
        "title": "Барселона познущалась над Атлетіком у півфіналі Суперкубка Іспанії",
        "image": "https://images.football.ua/i/news/630x373/571/571027.jpg",
        "text": "Колись до ідеї проводити матчі Суперкубка Іспанії в розпал сезону взимку ставились дуже обережно, але коли цю подію ще й перенесли до Саудівської Аравії, то все стало на свої місця — там у цю пору року саме задоволення грати у футбол, на що вказав нам чемпіонат світу-2022 в Катарі свого часу. А ще можна потішити самолюбство заможних тамтешніх шейхів, які чергову велику подію в світі футболу змогли затягнути до своєї країни в рамках шаленої підготовки до мундіалю-2034.\nА футбольним уболівальникам, щонайменше, ще чотири роки доведеться змиритись із думкою про те, що чемпіон, віцечемпіон, переможець Кубка Короля та четверта за силою команда Іспанії десь у цій дати визначатимуть сильнішого в турнірі у \"форматі чотирьох\". Минулого сезону каталонська Барселона домінувала на внутрішній арені та зібрала \"золотий дубль\", тож решта ролей у Суперкубку просто розподілилась відповідно до турнірної таблиці. Таким чином, зокрема, баскський Атлетік у якості четвертої команди країни потрапив на \"блаугранас\" у півфіналі.\nКоманда Ернесто Вальверде відверто висловлювалась проти подібних перенесень за географічною ознакою внутрішніх турнірів, і десь посеред першого тайму всі присутні зрозуміли, що \"леви\" не надто були й налаштовані змагатись у Джидді до останнього. Так, починали вони доволі гостро та завзято, але коли пропустили на 22 хвилині від Феррана Торреса, то просто розвалилась.\nКолектив Ганса-Дітера Фліка цим фактором скористався сповна, і просто знищив суперників ще до перерви. Фермін Лопес наштампував дубль асистів та гол, як і Руні Барджі відзначився забитим м’ячем та гольовим пасом на Рафінью, який потім уже на початку другого тайму ще одним голом довів справу до справжнього розгрому доволі легко й невимушено.\nХтось шукав конкурентного футболу цього вечора? Після такого холодного душу розраховувати на щось подібне було б занадто зухвало. Усі присутні це розуміли, тож баскам дали ще трохи моментів для того, щоб спробувати засмутити Жоана Гарсію, але той перебуває в такій формі останнім часом, що просто додатково розім’явся. Обидва тренери теж не надто прагнули додавати інтриги до цієї зустрічі, де все було вирішено фактично за 25 хвилин однією командою.\nФінальний свисток головного арбітра Ісідро Діас де Мера Ескудероса відправив до вирішального матчу за Суперкубок Іспанії каталонську Барселону, де вона зіграє проти сильнішого з мадридської пари Реала та Атлетіко.\nБарселона — Атлетік 5:0\nГоли: Ферран, 22, Фермін, 30, Бардагжі, 34, Рафінья, 38, 52\nБарселона: Ж. Гарсія — Кунде, Кубарсі, Е. Гарсія, Бальде (Мартін, 64) — Педрі (Ольмо, 72), де Йонг (Берналь, 65) — Бардагжі (Ямаль, 72), Рафінья (Рашфорд, 64), Фермін — Торрес.\nАтлетік: Сімон — Аресо, Вівіан, Паредес, Бойро (Лекуе, 57) — Хаурегісар, Рего (Санчес, 61) — Беренгер, Сансет (де Галаррета, 55), Наварро (Гомес, 55) — І. Вільямс (Гурусета, 55)."
    },
    {
        "title": "Циганков — найкращий гравець Жирони у грудні",
        "image": "https://images.football.ua/i/news/630x373/571/571009.jpg",
        "text": "Атакуючого півзахисника національної збірної України Віктора Циганкова визнано найкращим гравцем Жирони за підсумками грудня. Про це повідомила пресслужба каталонського клубу.\nУпродовж грудня 28-річний український вінгер узяв участь у чотирьох матчах у всіх турнірах, у яких відзначився двома забитими м’ячами та зробив вагомий внесок у результати команди.\n\nЗагалом у поточному сезоні Циганков провів за Жирону 14 поєдинків, записавши до свого активу п’ять голів і дві результативні передачі."
    },
    {
        "title": "Стали відомі всі пари 1/8 фіналу Кубка Іспанії",
        "image": "https://images.football.ua/i/news/630x373/571/571001.jpg",
        "text": "За результатами жеребкування 1/8 фіналу Кубка Іспанії сформувалися наступні пари:\nДепортиво — Атлетіко Мадрид;\r\nРасинг — Барселона;\r\nКультураль Леонеса — Атлетік Більбао;\r\nАльбасете — Реал Мадрид.\nТакож за вихід у чвертьфінал поборються Бургос — Валенсія, Бетіс — Ельче, Реал Сосьєдад — Осасуна та Алавес — Райо Вальєкано.\nНайпопулярніші матеріали Football.ua у 2025 році\nПроведення матчів цієї стадії заплановане на 13-15 січня. Це будуть перші поєдинки в поточному розіграші турніру, на яких офіційно запрацює система відеоповторів VAR."
    },
    {
        "title": "Ла Ліга-2025/26, 19 тур. Анонси поєдинків і головні інтриги",
        "image": "https://images.football.ua/i/news/630x373/571/571080.jpg",
        "text": "Іспанська Ла Ліга продовжує свій насичений календар у січні 2026 року матчами 19-го туру. Варто зауважити, що цей ігровий тиждень є неповним: Барселона, Атлетік Більбао, Атлетіко Мадрид та Реал Мадрид свої поєдинки цього туру зіграли заздалегідь — ще 2-3 грудня 2025 року. Це пов’язано з їхньою підготовкою та участю в розіграші Суперкубка Іспанії. Проте інтриг у решті протистоянь вистачає.\nСлідкуйте за протистояннями в рамках чемпіонату Іспанії на Football.ua.\n19 тур. 09.01.2026\n19 тур. 10.01.2026\n19 тур. 11.01.2026\n19 тур. 12.01.2026\n \n\nВідкриватиме ігровий вікенд протистояння в передмісті Мадрида. Хетафе під керівництвом Хосе Бордаласа продовжує демонструвати свій фірмовий непоступливий футбол. Для гостей цей матч стане випробуванням на міцність, адже \"сині\" на власному полі традиційно створюють проблеми технічним суперникам. Очікуємо на в’язку гру, де господарі намагатимуться нівелювати перевагу \"біло-блакитних\" за рахунок жорсткої дисципліни та високої інтенсивності. \n\nРеал Ов'єдо на власному полі спробує створити проблеми для одного з претендентів на єврокубки. Господарі демонструють характер у рідних стінах, проте \"вердібланкос\" мають значно вищий підбір виконавців. Для Бетіса цей виїзд є критично важливим, щоб не відпустити конкурентів у боротьбі за першу п'ятірку за підсумками першого кола.\n\nНаразі Вільярреал посідає високу третю сходинку в турнірній таблиці Ла Ліги. Попри певні труднощі наприкінці минулого року, \"жовта субмарина\" зуміла повернути собі позиції лідера та наразі впевнено тримається у зоні Ліги чемпіонів. Колектив Марселіно має доводити свій клас у грі проти Алавеса, аби закріпити успіх. Гості традиційно покладаються на контратаки, проте очікуємо, що господарі з перших хвилин підуть уперед, щоб підтвердити свій статус фаворита.\nОфіційним беттінг-партнером Ла Ліги в Україні є букмекерська компанія betking.\n\nОдин із найбільш напружених матчів суботи відбудеться на Монтіліві. \"Червоно-білі\" наразі переживають непрості часи та перебувають на 17-й сходинці в таблиці, перебуваючи у небезпечній близькості до зони вильоту.\nДля Жирони цей матч — шанс відірватися від дна, проте Осасуна є дуже міцним колективом. Хоча \"червоні\" зазвичай мають складнощі у виїзних поєдинках, каталонцям доведеться докласти максимум зусиль, щоб здобути критично важливі три очки для виживання.\n\nВаленсія підходить до цього протистояння у кризовому стані, посідаючи 18-ту позицію в таблиці. \"Кажани\" відчайдушно потребують перемоги, щоб залишити зону вильоту, але зробити це у грі проти Ельче буде надскладно.\nГості впевнено почуваються на 9-му місці та демонструють збалансований футбол. Підопічним Карлоса Корберана доведеться зіграти свій найкращий матч у сезоні, щоб здолати організованого суперника та врятувати ситуацію перед власними фанатами.\n\n\n\"Бджоли\" у рідному Вальєкасі завжди грають агресивно, намагаючись приголомшити суперника високим пресингом. Мальорка цього сезону не вражає надійністю в обороні, пропустивши вже 26 м'ячів, тож господарі матимуть чимало шансів біля чужих воріт.\nПроте \"острів'яни\" вміють небезпечно відповідати, тож на вболівальників чекає гра, де помилки захисників можуть стати фатальними для обох сторін.\n\nСитуація для Леванте виглядає загрозливо: команда перебуває на передостанньому, 19-му місці та ризикує безнадійно застрягти в зоні вильоту.\nНатомість Еспаньйол проводить чудовий сезон, посідаючи 5-ту сходинку та реально претендуючи на вихід у Лігу чемпіонів.\n\"Папуги\" їдуть до Валенсії у статусі очевидних фаворитів, тоді як \"жабам\" залишається сподіватися лише на самовідданість та підтримку власних трибун, аби зупинити одного з лідерів чемпіонату.\n\nЗакриватиме тур понеділковий матч у Севільї. \"Нервіонці\" потребують перемоги для покращення свого становища, проте \"кельти\" під керівництвом Клаудіо Хіральдеса є дуже незручним суперником, який часто зводить матчі до нічиєї.\nНа вболівальників чекає відкритий футбол із великою кількістю моментів.\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Довбика вдруге запропонували Ювентусу",
        "image": "https://images.football.ua/i/news/630x373/571/571106.jpg",
        "text": "Нападника Роми Артема Довбика знову розглядають як потенційне підсилення Ювентуса, повідомляє журналіст Мірко Ді Натале.\nНаразі Довбик не входить до списку пріоритетних трансферних цілей туринського клубу, тож його перехід не є актуальним питанням.\nВтім, у Ювентусі можуть повернутися до розгляду кандидатури українського форварда у разі відходу Душана Влаховича.\nСербський нападник наразі травмований і, за прогнозами, має низьку ймовірність продовження контракту після завершення сезону.\nРаніше Фергюсон розповів про травму Довбика та конкуренцію."
    },
    {
        "title": "Маліновський повторив асистентський рекорд Шевченка в чемпіонаті Італії",
        "image": "https://images.football.ua/i/news/630x373/571/571096.jpg",
        "text": "Український хавбек Дженоа Руслан Маліновський продовжує вписувати своє ім’я в історію італійського футболу. У матчі 19-го туру Серії А проти Мілана він віддав результативну передачу, яка стала для нього 29-ю за кар’єру в чемпіонаті Італії.\nЦей асист дозволив Маліновському зрівнятися з Андрієм Шевченком у списку українських футболістів з найбільшою кількістю гольових передач у Серії А. Легендарний форвард Мілана також завершив виступи в Італії з показником у 29 асистів.\nЗа даними Transfermarkt, більшість результативних передач Маліновський оформив у складі Аталанти, де провів найяскравіший відрізок італійської кар’єри, а решту додав уже як гравець Дженоа.\nТоп українців за асистами в Серії А:\n29 – Андрій Шевченко (Мілан)\n29 – Руслан Маліновський (Аталанта – 24, Дженоа – 5)\n7 – Олександр Заваров (Ювентус)\n6 – Віктор Коваленко (Спеція – 5, Емполі – 1)\n3 – Артем Довбик (Рома)\n2 – Євген Шахов (Лечче)\n1 – Олексій Михайличенко (Сампдорія)\nРаніше повідомлялось, що півзахисник Ювентуса може стати одноклубником Маліновського."
    },
    {
        "title": "Лаціо представив нового форварда",
        "image": "https://images.football.ua/i/news/630x373/571/571068.jpg",
        "text": "Лаціо оголосив про підписання контракту з Петаром Ратковим на чотири з половиною роки. Римляни заплатили Ред Булл Зальцбургу за трансфер 22-річного гравця 13 мільйонів євро. Уродженець Белграда та вихованець клубу Бачка-Топола виступав у Австрії з 2023 року. \nOur new n.2️⃣0️⃣#WelcomeRatkov#AvantiLazio pic.twitter.com/oceiHC86dv\nПротягом нинішнього сезону новачок римлян встиг оформити 12 голів та три результативні передачі у 20 поєдинках австрійського чемпіонату та кубка. Така статистика зробила його однією з головних цілей італійського клубу в зимове трансферне вікно. \nТОП-10 угод, які можуть підкорити зимове трансферне вікно\nНа даний момент Лаціо посідає дев’яту сходинку в таблиці Серії А, набравши 25 очок за 19 турів. Команда відстає від топ-6 на вісім балів і розраховує на підсилення атакувальної лінії за допомогою сербського легіонера."
    },
    {
        "title": "Довбик вибув щонайменше на два тижні через травму",
        "image": "https://images.football.ua/i/news/630x373/571/571010.jpg",
        "text": "Нападник Роми Артем Довбик зазнав травми та пропустить щонайменше два тижні. Про це повідомляє Sky Sport Italia.\nУкраїнський форвард отримав ушкодження у поєдинку 19-го туру Серії A проти Лечче, який завершився перемогою римлян з рахунком 2:0. У тому матчі Довбик відзначився забитим м’ячем, перервавши безгольову серію, що тривала понад два місяці.\nЗа інформацією джерела, у Артема діагностовано м’язове ушкодження першого ступеня лівого стегна. Медичний штаб Роми оцінюватиме його стан у динаміці, однак орієнтовний термін відновлення становить не менше двох тижнів.\nЗазначимо, що в поточному сезоні Довбик уже пропускав п’ять матчів чемпіонату Італії через проблеми зі здоров’ям."
    },
    {
        "title": "Ррахмані близький до продовження контракту з Наполі",
        "image": "https://images.football.ua/i/news/630x373/571/571005.jpg",
        "text": "Центральний захисник Амір Ррахмані продовжить свій контракт із Наполі, за даними італійського журналіста Ніколо Скіри. Нова угода буде підписана найближчим часом, а річна зарплата гравця за цим договором складе 3,8 мільйона євро.\nРрахмані вирішив залишитися в Італії, відмовивши представникам клубів із Саудівської Аравії та Туреччини. Повідомляється, що сторони вже узгодили всі основні деталі майбутньої співпраці, і офіційне оголошення є лише питанням часу.\nУ минулому турі чемпіонату захисник допоміг своїй команді здобути перемогу над Лаціо, відзначившись забитим голом. Наразі він є одним із лідерів колективу Антоніо Конте, який продовжує боротьбу за найвищі місця у Серії А."
    },
    {
        "title": "У Ромі назріває конфлікт між Гасперіні та керівництвом клубу",
        "image": "https://images.football.ua/i/news/630x373/570/570995.jpg",
        "text": "У Ромі загострилася внутрішня ситуація: у головного тренера Джан П’єро Гасперіні виникли суперечки зі спортивним директором Фредеріком Массарою.\nКонфлікт став очевидним після чергового туру чемпіонату Італії. Попри перемогу над Лечче (2:0), Гасперіні демонстративно не пішов на спілкування з пресою.\nЗа інформацією журналіста Джанлуки Ді Марціо, таке рішення тренера безпосередньо пов'язане з напруженими стосунками з директором клубу. Сьогодні запланована зустріч сторін для врегулювання ситуації.\nНаразі Рома у 19 турах Серії А набрала 36 пунктів і посідає п'яту сходинку. Лідирує в чемпіонаті Інтер, у якого 39 очок."
    },
    {
        "title": "Довбик може перейти до Наполі",
        "image": "https://images.football.ua/i/news/630x373/570/570946.jpg",
        "text": "Як повідомляє авторитетний італійський інсайдер Джанлука Ді Марціо, Наполі серйозно розглядає кандидатуру українського форварда як підсилення атаки.\nКлючем до цього переходу є доля нинішнього нападника партенопейців — Лоренцо Лукки. Наразі неаполітанський клуб веде активні переговори з лісабонською Бенфікою щодо оренди італійця. Ді Марціо зазначає, що динаміка цих переговорів є позитивною, і сторони близькі до згоди.\nЯкщо Лукка звільнить місце у складі, Наполі буде готовий миттєво звернутися до варіанту з Довбиком. Йдеться про оренду українського нападника.\nЩо важливо, кандидатура Артема не викликає сумнівів у керівництва. Повідомляється, що стиль гри українця дуже імпонує як спортивному директору клубу Джованні Манні, так і головному тренеру Антоніо Конте, який відомий своєю любов'ю до потужних та фактурних форвардів.\nНагадаємо, нещодавно, Артем повністю відновився від мʼязової травми та вже встиг повернутися у склад Роми."
    },
    {
        "title": "Ківу — найкращий тренер місяця в Серії А ",
        "image": "https://images.football.ua/i/news/630x373/571/571141.jpg",
        "text": "Головного тренера міланського Інтера Крістіана Ківу визнано найкращим тренером чемпіонату Італії за підсумками грудня. Про це повідомляє офіційний сайт Серії А.\nМинулого місяця «нерадзуррі» під керівництвом румунського фахівця здобули три перемоги у трьох матчах чемпіонату Італії (Комо 4:0, Дженоа 2:1 та Аталанта 1:0).\nНа даний момент, Інтер  посідає перше місце в турнірній таблиці італійської Серії А, випереджаючи другий Мілан на три пункти."
    },
    {
        "title": "О’Ніл очолив Страсбург після відходу Росіньйора",
        "image": "https://images.football.ua/i/news/630x373/570/570997.jpg",
        "text": "42-річний наставник обійняв посаду головного тренера Страсбурга після того, як команду залишив Ліам Росіньйор. Про це повідомила клубна пресслужба.\nВ англійській Прем'єр-лізі О’Ніл відомий за досвідом роботи в Борнмуті та Вулвергемптоні.\nАнглійський фахівець проведе перше тренування у четвер, 8 січня. Дебютний матч під його керівництвом Страсбург зіграє в суботу, 10 січня, у рамках Кубка Франції.\nУ турнірній таблиці Ліги 1 команда з 24 набраними балами посідає сьому позицію. \nРаніше Страсбур зворушливо попрощався з Росеньйором."
    },
    {
        "title": "ПСЖ визначився із планами на зимове трансферне вікно",
        "image": "https://images.football.ua/i/news/630x373/570/570696.jpg",
        "text": "З'явилася інформація щодо планів ПСЖ на зимовий трансферний період. Керівництво клубу цілком задоволене поточним підбором виконавців, тому покупки у січні вважаються малоймовірними.\nПопри затишшя на ринку зараз, парижани вже закладають фундамент для літньої кампанії. У сферу інтересів клубу потрапили два 17-річні таланти лісабонської Бенфіки — нападник Анісіу Кабрал та півзахисник Рафаель Кінтас. Очікується, що обидва гравці можуть поповнити склад чинного чемпіона Франції найближчим літом.\nПроте ПСЖ доведеться витримати серйозну конкуренцію: за португальськими вундеркіндами також активно стежать Манчестер Юнайтед та Манчестер Сіті.\nНагадаємо, що після 16 турів Ліги 1 ПСЖ посідає другу сходинку в таблиці, відстаючи від лідируючого Ланса лише на один бал. \nРаніше повідомлялося, що Енріке — найкращий клубний тренер року за версією IFFHS."
    },
    {
        "title": "Ніцца орендувала форварда Айнтрахта",
        "image": "https://images.football.ua/i/news/630x373/570/570694.jpg",
        "text": "Центральний нападник франкфуртського Айнтрахта Сеп Ельє Ваї відправився в оренду до Ніцци. Про це офіційно повідомила пресслужба французького клубу. Орендна угода розрахована до завершення поточного сезону, після чого гравець має повернутися до Німеччини.\nЗа перехід 23-річного форварда Айнтрахт отримає 1,5 млн євро. У нинішньому сезоні француз взяв участь у 14 матчах в усіх турнірах, записавши на свій рахунок один забитий м'яч та три гольові передачі.\nДебют Ваї за нову команду може відбутися вже завтра, 3 січня, у домашньому поєдинку 17-го туру Ліги 1 проти Страсбура."
    },
    {
        "title": "Енріке — найкращий клубний тренер року за версією IFFHS",
        "image": "https://images.football.ua/i/news/630x373/570/570376.jpg",
        "text": "Міжнародна федерація футбольної історії та статистики IFFHS на своєму офіційному сайті опублікувала рейтинг найкращих тренерів року.\nСеред клубних наставників на першому місці опинився Луїс Енріке з ПСЖ, який набрав 222 очки.\nДруге місце посів Енцо Мареска з Челсі (60), третє – Ганс-Дітер Флік із Барселони (57). Топ-5 доповнили Венсан Компані з Баварії (42) та Мікель Артета з Арсеналу (24).\nУ рейтингу спеціалістів збірних найкращим вдруге поспіль було визнано Луїса де ла Фуенте (Іспанія) — 136 балів. З ним у першій п'ятірці опинилися Роберто Мартінес (Португалія, 83), Ліонель Скалоні (Аргентина, 59), Столе Сольбаккен (Норвегія, 48) та Томас Тухель (Англія, 41).\nРаніше повідомлялося, що Кейн очолив гонку за найпрестижнішу індивідуальну нагороду, випередивши Голанда та Мбаппе."
    },
    {
        "title": "Пішов з життя колишній тренер Марселя, який перемагав Шахтар",
        "image": "https://images.football.ua/i/news/630x373/570/570322.jpg",
        "text": "У віці 72 років пішов з життя колишній головний тренер Монпельє та Марселя Жан-Луї Гассе. Про це повідомляє офіційний сайт «олімпійців»."
    },
    {
        "title": "Дембеле визнаний найкращим спортсменом Франції у 2025 році",
        "image": "https://images.football.ua/i/news/630x373/570/570296.jpg",
        "text": "Нападника ПСЖ Усмана Дембеле було визнано найкращим спортсменом Франції за підсумками 2025 року за версією авторитетного видання L'Équipe.\nУ боротьбі за нагороду 28-річний француз набрав 803 очки, що дозволило йому випередити плавця Леона Маршана (661) та представника парусного спорту Чарлі Даліна (380).\nТакож додамо, що до топ-10 спортсменів року увійшов ще один футболіст і він також представляє ПСЖ — це форвард Дезіре Дуе, який набрав 71 очко та зайняв дев'яте місце.\nЦього сезону Дембеле провів 18 матчів, у яких забив шість голів та віддав п'ять асистів. Також він отримав Золотий м'яч. На рахунку Дуе 19 зустрічей, шість голів та чотири гольові передачі."
    },
    {
        "title": "Цікава умова ПСЖ може зірвати продовження контракту з Усманом Дембеле",
        "image": "https://images.football.ua/i/news/630x373/570/570204.jpg",
        "text": "Парі Сен-Жермен розпочав переговори щодо продовження контракту з Усманом Дембеле, попри те що чинна угода француза діє до червня 2028 року. Втім, як повідомляє Le Parisien, перемовини можуть зайти в глухий кут через нову фінансову політику клубу.\nЗа інформацією джерела, керівництво ПСЖ на чолі з Нассером Аль-Хелаїфі висуває гравцям, які ведуть переговори про нові контракти, спільну умову: нижча базова зарплата з компенсацією у вигляді підвищених бонусів за індивідуальні та командні досягнення.\nТакий підхід уже застосовується у переговорах з Вілліаном Пачо та Ібраїмом Мбає й є частиною стратегії зі стабілізації фінансів клубу.\nЦя модель не надто влаштовує володаря Золотого м'яча-2025 Дембеле, який має схильність до травм і побоюється втрати доходів у разі проблем зі здоров’ям. За даними Le Parisien, саме цей фактор може стати принциповою розбіжністю сторін, здатною зірвати домовленість.\nЖурналісти проводять паралелі з ситуацією воротаря Джанлуїджі Доннарумми, який не прийняв подібні умови та влітку залишив ПСЖ, перейшовши до Манчестер Сіті."
    },
    {
        "title": "ПСЖ — володар Суперкубка Франції-2026",
        "image": "https://images.football.ua/i/news/630x373/571/571089.jpg",
        "text": "Одного разу французькі футбольні чиновники зібрались разом і поставили до себе питання, чим вони гірше від тих самих колег з Італії та Іспанії, які свої матчі за Суперкубок проводять за межами країни й заробляють на цьому чималі гроші фактично за видовище, яким і має бути футбол. Звичайно, до \"формату чотирьох\" у цьому плані реформи французького футболу ще не дійшли, але всьому свій час.\nНа початку 2026 році в заможних людей із Кувейту знайшлось трохи \"зайвих\" коштів для того, щоб запросити до себе чинного чемпіона та володаря Кубку Франції Парі Сен-Жермен та другу команду за підсумками попереднього сезону, Марсель, та вручити їм по 1 млн євро в якості підйомних за саму участь у вирішальній грі в битві за трофей. А решту залишалось з’ясувати вже безпосередньо на футбольному полі.\nТим часом позиції команди Луїса Енріке на внутрішній арені не те, щоб похитнулись у поточному сезоні, а просто стали не настільки однозначними в плані домінування, як були ще рік тому, коли фантастичні \"червоно-сині\" зібрали всі трофеї, до яких тільки могли дотягнутись. І звітна гра теж починалась так, що почало здаватись, що ще один кубок опиниться в музеї ПСЖ доволі легко.\nОднак швидкий гол Дембеле, який став прямим наслідком жахливої гри в обороні від \"провансальців\" біля власного штрафного, не дозволив команді Енріке захопити впевнене лідерство на футбольному полі. Колектив Роберто Де Дзербі діяв доволі розкуто в позиційних атаках та продовжував зухвалий футбол свого тренера перед власними воротами й не давав можливості обороні парижан підтримувати кількісно атакувальний фронт.\nПри цьому моментів у Марселя за підсумками першого тайму, можливо, навіть і більше було за суперників, але реалізація від Гуїрі, Веа та Грінвуда залишала бажати кращого. Бо принаймні з близької відстані пробивати їм ніхто не дозволяв. У другій половині зустрічі парижани зробили акцент на середину тайму, де найкращим моментом можна було сміливо вважати дальній постріл Дуе перед чужим штрафним у ліву стійку, але під завісу гри ПСЖ почав помітно збавляти оберти.\nІ дарма. Бо на 74 хвилині Шевальє на правому фланзі власних володінь кинувся в ноги Грінвуду, аби зупинити ривок суперника, і таки відправив нападника на газон, а той потім пробив із пенальті в лівий кут, зрівнявши рахунок. За такого футболу, де все могло змінитись за одну мить, парижани догрались і до другої помилки біля власних воріт, голи Марсель невпинно атакував через фланги на останніх хвилинах основного часу, і простріл Траоре з лівого краю таки зрізав у власні ворота Пачо.\nГрати залишалось три хвилини + компенсований час. Небагато, а коли Обамеянг уже заносив ногу на останніх секундах для фінального удару з правого флангу штрафного, то здавалось, що врятуватись команда Луїса Енріке точно не зможе. Але Пачо цього разу допоміг відбитись власній команді й навіть розпочав контратаку, яку завершувало закидання Вітіньї на хід Баркола до лівого флангу штрафного й скидання на порожні ворота для Рамуша. От, хто точно вміє забивати на останніх хвилинах вирішальні м’ячі. Або ж рятівні, як у цьому випадку.\nІ добре, що потім майже одразу почалась серія пенальті. Хоча для Марселя, напевно, погано. Бо в цій лотереї майже все, окрім одного, удари були спрямовані в правий кут воріт, і якщо Шевальє двічі пощастило парирувати постріли О’Райлі та Траоре, то Рульї подібним похизуватись не міг.\nФінальний свисток головного арбітра Тома Леонара з Меца зафіксував перемогу Парі Сен-Жермен у Суперкубку Франції-2026, тоді як Марсель повертається додому з порожніми руками.\n\nПСЖ — Марсель 2:2 (4:1 – пен.)\nГоли: Дембеле, 13, Рамуш, 90+5 — Грінвуд, 76 (пен.), Пачо, 87 (авт.)\nПСЖ: Шевальє — Заїр-Емері (Маюлю, 89), Маркіньйос, Пачо, Мендеш — Невеш, Вітінья, Руїс (Рамуш, 89) — Дуе, Дембеле, Кварацхелія (Баркола, 72).\nМарсель: Рульї — Павар, Балерді, Медіна — Веа (Мурільйо, 77), Кондогбія, Гойб’єрг, Емерсон — Грінвуд (О'Райлі, 90+1), Гуїрі (Обамеянг, 67), Пайшан (Траоре, 68)."
    },
    {
        "title": "Через непогоду перенесено два матчі німецької Бундесліги ",
        "image": "https://images.football.ua/i/news/630x373/571/571147.jpg",
        "text": "Через снігопад у Німеччині перенесено матчі 16-го туру німецької Бундесліги Санкт-Паулі — РБ Лейпциг та Вердер — Гоффенгайм. Про це повідомляє офіційний сайт чемпіонату Німеччини.\nВердер повідомляє, що в результаті діалогу між Німецькою футбольною лігою, клубами та місцевою владою матч із Гоффенгаймом, призначений на 10 січня, перенесено. Стадіон Везерштадіон зледенів та занесений снігом, а прогноз погоди покращення не обіцяє, через що клуб не може забезпечити безпечне використання аварійних виходів. Також має місце порушення у роботі бременського громадського транспорту.\nТа ж сама причина спонукала керівні органи німецького футболу скасувати матч в Гамбурзі між Санкт-Паулі та РБ Лейпциг.\nПоки невідомо, коли саме будуть проведені зазначені матчі."
    },
    {
        "title": "Баварія близька до продовження контракту з Гнабрі",
        "image": "https://images.football.ua/i/news/630x373/570/570996.jpg",
        "text": "Вінгер мюнхенської Баварії Серж Гнабрі з великою ймовірністю продовжить свої виступи за клуб.\nЗа інформацією авторитетного інсайдера Фабріціо Романо, переговорний процес між сторонами вийшов на фінішну пряму. Очікується, що найближчим часом будуть узгоджені останні формальності, після чого 30-річний футболіст підпише контракт, розрахований до червня 2028 року.\nГнабрі захищає кольори Баварії з 2017 року і залишається важливою фігурою в тактичних побудовах команди.\nУ нинішньому сезоні він взяв участь у 21 матчі з урахуванням усіх турнірів, забив п'ять м'ячів і став автором восьми результативних передач. Діючий трудовий договір Гнабрі з Баварією розрахований до найближчого літа. \nРаніше повідомлялося, що Баварія приєдналася до списку зацікавлених у Діоманде."
    },
    {
        "title": "Півзахисник РБ Лейпциг розірвав контракт із клубом через смерть брата",
        "image": "https://images.football.ua/i/news/630x373/570/570845.jpg",
        "text": "Словенський центральний півзахисник Кевін Кампль долучився до німецького РБ Лейпциг ще влітку 2017 року.\nВідтоді 35-річний виконавець провів за клуб 283 матчі, забив 10 голів та віддав 23 гольові передачі.\nПроте нещодавно в родині гравця сталась трагедія, пов’язана із смертю його рідного брата.\nЯк наслідок, Кампль не зміг зосередитись на футболі та ухвалив рішення завершити дію контракту з РБ.\n\"Тепер я повністю зосереджусь на своїй родині. Я не виключаю повністю можливості повернутись на поле одного дня в майбутньому, хоча зараз це здається абсолютно нереалістичним.\nЯ хочу проводити набагато більше часу зі своїми близькими\", — заявив словенський футболіст.\nУ цьому сезоні Кампль провів на полі три хвилини в трьох матчах."
    },
    {
        "title": "Баєр у гостях обіграв Лейпциг",
        "image": "https://images.football.ua/i/news/630x373/569/569940.jpg",
        "text": "Леверкузенський Баєр у матчі 15 туру німецької Бундесліги в гостях обіграв Лейпциг із рахунком 3:1.\n\"Бики\" відкрили рахунок на 35 хвилині зусиллями Ксавера Шлагера, проте ще до перерви \"аптекарі\" не лише зрівняли цифри на табло, а й вийшли вперед — авторами голів стали Мартен Тер'є та Патрік Шик.\nОстаточну крапку в матчі поставив Монтрелл Калбрет із голом на сьомій компенсованій хвилині до другого тайму.\nПісля 15 турів Баєр та Лейпциг набрали по 29 очок і займають третє та четверте місця відповідно.\nРБ Лейпциг — Баєр Леверкузен 1:3\nГоли: Шлагер, 35 -  Тер'є, 40, Шик, 44, Калбрет, 90+7.\nРБ Лейпциг: Гулачі — Неделькович (Баку, 70), Орбан, Люкеба, Раум — Баумгартнер, Зайвальд (Бітшіабу, 89), Шлагер — Гардер, Кардосо (Максимович, 70), Гоміс (Вернер, 79).\nБаєр Леверкузен: Флеккен — Андріх, Баде, Белосян — Артур (Васкес, 83), Гарсія, Тілльман, Телла (Кофане, 77) — Тер'є (Тап, 77), Гофманн (Фернандес, 57) — Шик (Калбрет, 77).\nПопередження: Люкеба — Артур, Тап."
    },
    {
        "title": "У битві двох Боруссій вирішальний гол забив Баєр",
        "image": "https://images.football.ua/i/news/630x373/569/569883.jpg",
        "text": "У першому поєдинку 15-го туру німецької Бундесліги Боруссія Дортмунд на своєму полі переграла Боруссію Менхенгладбах з рахунком 2:0. Команда Ніко Ковача продовжила серію впевнених виступів у чемпіонаті, контролюючи хід гри майже протягом усього матчу.\nГосподарі швидко захопили ініціативу й відкрили рахунок уже на 10-й хвилині. Юліан Брандт замкнув точну подачу Нікласа Зюле з правого флангу, ефектно пробивши з льоту. Після цього дортмундці не знижували темпу, створювали моменти та кілька разів були близькі до другого гола, але на перерву команди пішли за мінімальної переваги господарів.\nПісля відпочинку Менхенгладбах намагався активізуватися, однак Боруссія Дортмунд надійно діяла в обороні й не дозволяла супернику створити справжню загрозу. Остаточно долю зустрічі було вирішено вже в компенсований час — на 90+7-й хвилині Максиміліан Баєр, який вийшов на заміну, реалізував передачу Фабіу Сілви та зняв усі питання щодо переможця.\nЗавдяки цій перемозі Боруссія Дортмунд зміцнила свої позиції у верхній частині турнірної таблиці, тоді як Боруссія Менхенгладбах перервала серію виїзних успіхів і залишилася без очок у принциповому дербі."
    },
    {
        "title": "Мусіала вже тренується з основою Баварії",
        "image": "https://images.football.ua/i/news/630x373/569/569655.jpg",
        "text": "Травмований Джамал Мусіала все ближче до відновлення. Як пише пресслужба Баварії, німецький атакувальний півзахисник взяв участь у тренуванні з основним складом клубу.\nНагадаємо, що футболіст досі не грав у новому сезоні, оскільки влітку на Клубному чемпіонаті світу він зламав малогомілкову кістку та вивихнув щиколотку.\nЩоправда, тренування Мусіали з основою тривало недовго. Разом із партнерами по команді він провів розминку, зробив кілька вправ, а після знову повернувся до індивідуального відновлення. За підсумком 14 турів Баварія з відривом у дев'ять очок від другого місця лідирує в Бундеслізі. \nРаніше повідомлялося, що Ноєр пропустить залишок року через травму."
    },
    {
        "title": "РБ Лейпциг відкрив тур Бундесліги поразкою від Уніона Берлін",
        "image": "https://images.football.ua/i/news/630x373/569/569418.jpg",
        "text": "Уніон Берлін у рідних стінах переграв РБ Лейпциг у стартовому матчі 14-го туру Бундесліги, продемонструвавши максимально ефективний футбол у другому таймі. Попри те, що команда Оле Вернера більше контролювала м’яч, саме берлінці були гострішими та краще реалізували свої моменти.\nПісля рівного та жорсткого першого тайму гра «спалахнула» після перерви. На 57-й хвилині Олівер Берк відкрив рахунок красивим ударом у верхній кут. Лейпциг відповів майже одразу — свіжий Гоміс забив через дві хвилини після виходу на поле.\nАле Уніон не зупинився. На 64-й хвилині Анса замкнув подачу Тріммеля та знову вивів господарів уперед. Лейпциг тиснув, але пробити впевнену оборону берлінців більше не зміг. А в компенсований час Скарке поставив крапку — 3:1.\nЦя перемога стала для Уніона п’ятою в сезоні та дозволила відірватися від зони вильоту. Лейпциг же знову не зумів підтвердити свій статус фаворита на виїзді.\nУніон Берлін — РБ Лейпциг 3:1\nГоли: Берк, 57, Анса, 64, Скарке, 90+3 -  Гоміс, 60"
    },
    {
        "title": "Дует нових \"орлів\" Ебнуталіб та Калімуендо залишили Боруссію Дортмунд без перемоги",
        "image": "https://images.football.ua/i/news/630x373/571/571154.jpg",
        "text": "Матч-відкриття 16-го туру Бундесліги між Айнтрахтом Франкфурт та Боруссією Дортмунд завершився яскравою нічиєю — 3:3. Команди влаштували справжній трилер із голами на будь-який смак та драматичною розв’язкою в компенсований час.\nПершими відзначилися гості: на 10-й хвилині Максиміліан Баєр вивів Боруссію Дортмунд уперед. Господарі швидко відігралися — Кан Узун реалізував пенальті.\nУ другому таймі, незважаючи на гол Нмечі на користь \"джмелів\", нові трансфери Айнтрахта почали давати результат. Юнес Ебнуталіб після передачі Калімуендо зрівняв рахунок, а на 90+2-й хвилині колишній гравець Дортмунда Махмуд Дауд, який вийшов на заміну, здавалося, приніс франкфуртцям перемогу.\nПроте вже на 90+6-й Карні Чуквуемека врятував Боруссію Дортмунд від поразки, встановивши остаточний рахунок. У підсумку — бойова нічия 3:3."
    }
]