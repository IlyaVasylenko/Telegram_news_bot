[
    {
        "title": "Ліверпуль здобув перемогу в матчі з двома червоними картками",
        "image": "https://images.football.ua/i/news/630x373/569/569941.jpg",
        "text": "У 17-му турі Англійської Прем’єр-ліги Тоттенгем приймав Ліверпуль на своєму стадіоні. Зустріч завершилася перемогою гостей з рахунком 2:1.\nПерший тайм пройшов у напруженій боротьбі без забитих голів. На 33-й хвилині господарі залишилися у меншості після прямої червоної картки Хаві Сімонса за фол на Ван Дейку. Попри це Тоттенгем створив кілька напівмоментів, але оборона Ліверпуля та голкіпер Вікаріо діяли надійно.\nДругий тайм став більш результативним. На 56-й хвилині Александер Ісак відкрив рахунок для Ліверпуля після точного пасу Вірца, але через кілька хвилин отримав травму і залишив поле. На 66-й хвилині Уго Екетіке подвоїв перевагу гостей після навісу Фрімпонга. Тоттенгем скоротив відставання на 83-й хвилині – гол забив Рішарлісон.\nУ компенсований час Крістіан Ромеро отримав другу жовту картку і залишив поле, що зробило гру ще більш драматичною. Втім, Ліверпуль втримав перемогу до фінального свистка.\nПісля матчу Тоттенгем займає 13-е місце з 22 очками, а Ліверпуль піднявся на п’яту позицію, набравши 29 балів.\nТоттенгем — Ліверпуль 1:2\nГоли: Рішарлісон, 83 -  Ісак, 56, Екітіке, 66\nТоттенгем: Вікаріо — Порро, Ромеро, ван де Вен, Спенс — Бентанкур, Грей (Палінья, 71) — Кудус (Джонсон, 58), Бергвалль (Одобер, 71), Сімонс — Коло Муані (Рішарлісон, 80)\nЛіверпуль: Бекер — Бредлі (Ісак, 46), Конате, ван Дейк, Керкез — Гравенберх, Джонс — Собослаї, Мак Аллістер, Вірц (Робертсон, 90) — Екітіке (Ньйоні, 90)\nПопередження: Ромеро, де Вен, Бентанкур, Рішарлісон — Конате, Собослаї, Аллістер\nВилучення: Сімонс, 33, Ромеро, 90+3"
    },
    {
        "title": "Гвардіола: Можу прокинутись уранці й сказати \"Я йду, чао-чао, Манчестер Сіті\"",
        "image": "https://images.football.ua/i/news/630x373/569/569903.jpg",
        "text": "Чинний контракт іспанського головного тренера англійського Манчестер Сіті Хосепа Гвардіоли добігає завершення влітку 2027 року, проте в Англії вже не перший місяць ширяться чутки, що термін розставання фахівця з клубом може припасти вже на наступне літо.\nПідігріває атмосферу й останнє інтерв’ю 54-річного керманича:\n\"Клуб має бути готовий до того, що одного дня доведеться обрати мого наступника.\nАле ми вже говорили з Чікі про це раніше, бо я трохи дивна людина. Я можу одного разу прокинутись уранці й сказати: \"Я йду, чао-чао\", тому в клубі мають бути готові до цього.\nПроте наразі до такого не доходило\", — заявив Гвардіола.\nНагадаємо, що Пеп працює на чолі \"містян\" із 2016 року."
    },
    {
        "title": "Евертон — Арсенал. Анонс і прогноз на матч АПЛ 20.12.2025",
        "image": "https://images.football.ua/i/news/630x373/569/569851.jpg",
        "text": "У суботній вечір у Ліверпулі відбудеться одна з найцікавіших дуелей 17-го туру АПЛ — Евертон прийматиме Арсенал на новому для себе Гілл Дікінсон Стедіум. Для Мікеля Артети цей матч матиме особливий підтекст, адже колишній півзахисник і капітан \"ірисок\" вперше повертається на нову арену свого ексклубу вже як головний тренер лідера чемпіонату.\nСУБОТА, 20 ГРУДНЯ, 22:00 ▪️ ГІЛЛ ДІКІНССОН СТЕДІУМ, ЛІВЕРПУЛЬ ▪️ ГОЛОВНИЙ АРБІТР — СЕМ БАРРОТТ ▪️ ПРЯМА ТРАНСЛЯЦІЯ — SETANTA SPORTS\nКоманда Девіда Моєса підходить до поєдинку на дев’ятій сходинці турнірної таблиці та зберігає реальні шанси поборотися за місця поблизу єврокубкової зони. Перед поразкою від Челсі \"іриски\" виграли чотири з п’яти матчів, а вдома впевнено розгромили Ноттінгем Форест. Проте поразка 0:2 на Стемфорд Брідж дещо остудила оптимізм Евертона, показавши, що матчі проти представників європейської еліти залишаються серйозним викликом.\n\nДодаткових проблем Моєсу додає кадрова ситуація. Через Кубок африканських націй команду залишили лідер атаки Іліман Ндіає та любитель надавати ляпасів одноклубникам Ідрісса Гана Гує, а травми вибили з ладу Кірнана Дьюзбері-Голла, Джарреда Брантвейта, Шеймуса Коулмана та Мерліна Реля. Під питанням участь Джека Гріліша. Водночас стабільність у захисті забезпечує Віталій Миколенко, який залишається ключовою фігурою на лівому фланзі оборони та регулярно отримує довіру тренерського штабу. Чи отримає він новий контракт — питання для іншої дискусії. Головне — його участь у сьогоднішній грі під сумнів не ставиться, якщо не станеться чогось незапланованого.\nАрсенал приїжджає до Ліверпуля у статусі лідера АПЛ, випереджаючи Манчестер Сіті на два очки. Минулого туру \"каноніри\" здобули надважку перемогу над Вулвергемптоном (2:1) завдяки двом автоголам, яка принесла більше полегшення, ніж радості. Команда Міка Артети провела один із найгірших матчів сезону, не завдавши жодного удару в площину воріт у першому таймі, але все ж зуміла вигризти переможний результат.\n\nВодночас лондонці демонструють певні тривожні сигнали: лише один \"сухий\" матч у шести останніх турах та пропущені першими голи у трьох поспіль виїзних поєдинках, що доволі багато для найкращої лінії оборони в Європі. Звісно, на таке різке зниження надійності в захисті вплинули низка травм захисників, через що Артета вимушений експериментувати. До того ж Арсенал знову втратив ще одного оборонця — Бен Вайт вибув щонайменше на місяць. У лазареті також перебувають Біг Габі, Крістіан Москера та Кай Гаверц. Попри це, повернення Ріккардо Калафіорі та хороша форма Леандро Троссара, який регулярно відзначається результативними діями на виїзді, додають оптимізму фанатам гостей на тлі цілі зберегти лідируючу сходинку щонайменше в цьому році.\nЗа версією букмекерів, сьогодні більше шансів на успіх мають підопічні Мікеля Артети. Так, на перемогу Арсеналу в основний час пропонується коефіцієнт 1.58, тоді як потенційний успіх Евертона оцінюється показником 6.33. Ймовірність нічийного результату представлена ​​коефіцієнтом 4.00. \nЕВЕРТОН : Пікфорд — О’Браєн, Кін, Тарковські, Миколенко — Гарнер, Іроегбунам — Діблінг, Алькарас, Гріліш — Баррі\nАРСЕНАЛ : Рая — Тімбер, Саліба, Інкап’є, Калафіорі — Едегор, Субіменді, Райс — Сака, Йокерес, Троссар"
    },
    {
        "title": "Тоттенгем — Ліверпуль. Анонс і прогноз на матч АПЛ 20.12.2025",
        "image": "https://images.football.ua/i/news/630x373/569/569809.jpg",
        "text": "Центральний матч суботнього вечора в АПЛ зведе Тоттенгем і Ліверпуль — команди з різним настроєм, але спільною історією гучних протистоянь. Для лондонців це можливість зупинити спад і зняти напругу навколо майбутнього тренера, тоді як чинні чемпіони прагнуть продовжити безпрограшну серію та втрутитися в боротьбу за топ-4.\nСУБОТА, 20 ГРУДНЯ, 19:30 ▪️ ТОТТЕНГЕМ ГОТСПУР СТЕДІУМ, ЛОНДОН ▪️ ГОЛОВНИЙ АРБІТР — ДЕВІД БРУКС ▪️ ПРЯМА ТРАНСЛЯЦІЯ — SETANTA SPORTS\nПісля обнадійливого відрізка з нічиєю проти Ньюкасла та впевненими домашніми перемогами над Брентфордом і Славією Прага здавалося, що команда Томаса Франка намацала правильний ритм. Однак виїзна катастрофа з Ноттінгем Форест (0:3) знову оголила проблеми в організації гри та обороні — \"шпори\" програли три з п’яти останніх матчів чемпіонату.\n\nТоттенгем перебуває в нижній половині таблиці та ризикує встановити небажаний рекорд: у разі поразки це буде 11-та домашня невдача в АПЛ у 2025 році — найгірший показник в історії клубу за календарний рік. Кадрова ситуація також не тішить: травмовані Меддісон, Кулусевські, Соланке та Удогі, а Сарр поїхав на Кубок африканських націй. Втім, надією залишається Кудус та Рішарлісон — саме проти Ліверпуля бразилець має найкращу результативність у Прем’єр-лізі.\nКоманда Арне Слота пережила непростий період поза полем, але поступово стабілізує результати. Перемога над Брайтоном (2:0) стала символічною: Мохамед Салах, вийшовши з лави запасних, оформив історичний рекорд за кількістю результативних дій за один клуб у АПЛ, а Юго Екітіке продовжив свою гольову серію.\n\nБез Салаха, який вирушив на КАН, \"червоні\" навчилися грати більш прагматично й не програли п’ять матчів поспіль у всіх турнірах. Ліверпуль рідко мовчить у протистояннях із Тоттенгемом — голи були забиті в 25 із 26 останніх очних ігор у лізі, а два минулі матчі АПЛ між цими суперниками завершилися з рахунками 6:3 і 5:1 на користь мерсісайдців. Попри кадрові втрати, чемпіони підходять до гри з упевненістю та хорошим балансом.\nЗа версією букмекерів, сьогодні більше шансів на успіх мають підопічні Арне Слота. Так, на перемогу Ліверпуля в основний час пропонується коефіцієнт 2.05, тоді як потенційний успіх Тоттенгема оцінюється показником 3.33. Ймовірність нічийного результату представлена ​​коефіцієнтом 3.80. \nТОТТЕНГЕМ : Вікаріо — Порро, Ромеро, ван де Вен, Спенс — Палінья, Бергвалль — Кудус, Сімонс, Коло-Муані — Рішарлісон\nЛІВЕРПУЛЬ: Аліссон — Бредлі, Конате, ван Дейк, Керкез — Мак Аллістер, Гравенберх — К’єза, Джонс, Вірц — Екітіке"
    },
    {
        "title": "Манчестер Сіті — Вест Гем. Анонс і прогноз на матч АПЛ 20.12.2025",
        "image": "https://images.football.ua/i/news/630x373/569/569803.jpg",
        "text": "У рамках 17-го туру англійської Прем’єр-ліги Манчестер Сіті на рідному Етіхад Стедіум прийматиме Вест Гем — команди з абсолютно різними настроями та турнірними завданнями напередодні різдвяного періоду. Для господарів це шанс щонайменше тимчасово очолити таблицю, для гостей — спроба вирватися із зони вильоту в одному з найскладніших виїздів сезону.\nСУБОТА, 20 ГРУДНЯ, 17:00 ▪️ ЕТІХАД СТЕДІУМ, МАНЧЕСТЕР ▪️ ГОЛОВНИЙ АРБІТР — ПОЛ ТІРНІ ▪️ ПРЯМА ТРАНСЛЯЦІЯ — SETANTA SPORTS\nКоманда Пепа Гвардіоли перебуває у вражаючій формі. Після мінімальної поразки від Астон Вілли наприкінці жовтня \"містяни\" виграли 10 із 12 матчів у всіх турнірах, а в кожній із десяти перемог забивали щонайменше двічі. Сіті підходить до туру з шістьма поспіль перемогами, серед яких впевнені звитяги над Крістал Пелес у чемпіонаті та Брентфордом у Кубку англійської ліги, де манчестерці здобути путівку до півфіналу.\n\nУ турнірній таблиці Манчестер Сіті йде другим, відстаючи від Арсеналу лише на два очки, тож перемога над Вест Гемом може вивести команду на перше місце. Етіхад знову стає справжньою фортецею: з квітня Сіті виграв найбільше домашніх матчів у лізі та має серію з семи поспіль перемог на своєму полі. Окремо варто знову відзначити Ерлінга Голанда, який уже дев’ять разів засмучував Вест Гем у Прем’єр-лізі та традиційно є головною загрозою для оборони суперника.\nДля Вест Гема нинішній сезон складається значно важче. Після приходу Нуну Ешпіріту Санту \"молотобійці\" здобули лише дві перемоги у 11 матчах чемпіонату та підійшли до туру на 18-й позиції, за три очки від безпечної зони. Поразка від Астон Вілли минулого вікенду лише погіршила ситуацію й означає, що невдача в Манчестері гарантовано залишить лондонців у зоні вильоту на Різдво.\n\nВтім, у грі на виїзді Вест Гем виглядає не безнадійно: три поспіль нічиї у чемпіонаті, причому в двох із них команда відкривала рахунок. Проблеми ж криються в обороні — одна з найгірших у лізі за кількістю пропущених м’ячів. Історія протистоянь також не на користь гостей: Вест Гем не перемагає Манчестер Сіті в АПЛ з 2015 року й програв 15 із 16 останніх виїзних матчів проти цього суперника.\nЗа версією букмекерів, сьогодні більше шансів на успіх мають підопічні Пепа Гвардіоли. Так, на перемогу Манчестер Сіті в основний час пропонується коефіцієнт 1.20, тоді як потенційний успіх Вест Гема оцінюється показником 12.0. Ймовірність нічийного результату представлена ​​коефіцієнтом 7.50. \nМАНЧЕСТЕР СІТІ : Доннарумма — Нунеш, Діаш, Гвардіол, О'Райлі — Ніко Гонсалес — Бернарду, Рейндерс, Шеркі, Фоден — Голанд\nВЕСТ ГЕМ : Ареола — Мавропанос, Тодібо, Кілман — Вокер-Пітерс, Магасса, Поттс, Скарлз — Пакета, Матеуш Фернандеш — Боуен"
    },
    {
        "title": "Ньюкасл Юнайтед — Челсі. Анонс і прогноз на матч АПЛ 20.12.2025",
        "image": "https://images.football.ua/i/news/630x373/569/569781.jpg",
        "text": "17-й тур АПЛ стартує яскравою афішею на Сент-Джеймс Парк, де Ньюкасл Юнайтед прийматиме Челсі. Для обох команд це матч із підтекстом: господарі прагнуть реабілітуватися перед власними вболівальниками після болісної поразки в дербі, тоді як лондонці хочуть закріпити позитивний імпульс і знову заявити про свої амбіції у боротьбі за топ-4.\nСУБОТА, 20 ГРУДНЯ, 14:30 ▪️ СЕНТ-ДЖЕЙМС ПАРК, НЬЮКАСЛ ▪️ ГОЛОВНИЙ АРБІТР — ЕНДРЮ МЕДЛІ ▪️ ПРЯМА ТРАНСЛЯЦІЯ НА SETANTA SPORTS\nСезон для Ньюкасла складається хвилеподібно. Команда Едді Гау дісталася півфіналу Кубка ліги, однак у чемпіонаті \"сороки\" йдуть лише 12-ми, не знаходячи стабільності, особливо на виїзді. Принципова поразка від Сандерленда з автоголом Вольтемаде лише підкреслила проблеми — після фінального свистка лунали жорсткі та відверті оцінки як від гравців, так і від тренерського штабу. Трохи реабілітуватися та пом'якшити цю напругу вдалося посеред тижня у грі з Фулгемом, за підсумком якої Ньюкасл Юнайтед пробився до півфіналу Кубка ліги. \n\nОкрім цього, Сент-Джеймс Парк залишається серйозним козирем для підопічних Гау. Ньюкасл стабільно забиває вдома, у середньому двічі за матч, і традиційно здобуває успіх у поєдинках проти представників \"великої шістки\". Гордон і Бруно Гімараес регулярно відзначаються на рідному стадіоні своєї команди, а сама команда виграла три останні домашні матчі АПЛ проти Челсі, тож налаштована продовжити цю серію.\nЧелсі підходить до гри в кращому настрої. Перемога над Евертоном (2:0) перервала затяжну безвиграшну серію в чемпіонаті, а успіх у Кубку ліги проти Кардіффа дозволив команді Енцо Марески пробитися до півфіналу турніру. Головним мотором атак знову став Коул Палмер, який навіть не набравши оптимальної форми, залишається ключовою фігурою \"синіх\".\n\nПопри турбулентні емоційні заяви головного тренера, Челсі демонструє зрілість у грі без м’яча. Лондонці — одні з найкращих у лізі за кількістю \"сухих\" матчів, особливо на виїзді, де вже чотири рази в п’яти останніх поєдинках не пропускали. Повернення Кайседо до складу додає балансу центру поля, а зв’язка між Палмером, Педру Нету та Гарначо виглядає дедалі небезпечнішою.\nЗа версією букмекерів, сьогодні більше шансів на успіх мають підопічні Енцо Марески. Так, на перемогу Челсі в основний час пропонується коефіцієнт 2.54, тоді як потенційний успіх Ньюкасла оцінюється показником 2.85. Ймовірність нічийного результату представлена ​​коефіцієнтом 3.70. \nНЬЮКАСЛ ЮНАЙТЕД : Рамсдейл — Майлі, Тіав, Шер, Голл — Тоналі, Бруно, Жоелінтон — Барнс, Вольтемаде, Гордон\nЧЕЛСІ : Санчес — Гюсто, Фофана, Чалоба, Кукурелья — Джеймс, Кайседо — Нету, Палмер, Гарначо — Жуан Педро"
    },
    {
        "title": "Лондонське дербі та \"Ель Шейхіко\": відомі півфінальні пари Кубка англійської ліги",
        "image": "https://images.football.ua/i/news/630x373/569/569761.jpg",
        "text": "Після завершення більшості чвертьфінальних матчів та традиційного жеребкування стали відомі пари півфіналу Кубка англійської ліги.\nЗгідно з результатами жеребу, Челсі у півфіналі зіграє з переможцем пари Арсенал – Крістал Пелес.\nВ іншому півфінальному протистоянні Ньюкасл Юнайтед зустрінеться з Манчестер Сіті.\n\nНа шляху до цієї стадії Челсі переграв Кардіфф Сіті з рахунком 3:1, Манчестер Сіті здолав Брентфорд (2:0), а Ньюкасл Юнайтед у напруженому матчі вибив Фулгем (2:1).\nОстанній учасник півфіналу визначиться 23 грудня на стадіоні Емірейтс, де Арсенал прийматиме Крістал Пелес.\nБазові дати проведення півфінальних матчів заплановані на тижні, що розпочинаються 12 січня та 2 лютого 2026 року. Фінал Кубка англійської ліги відбудеться 22 березня 2026 року."
    },
    {
        "title": "Астон Вілла — Манчестер Юнайтед. Анонс і прогноз на матч АПЛ 21.12.2025",
        "image": "https://images.football.ua/i/news/630x373/569/569863.jpg",
        "text": "В одному з центральних матчів 17-го туру англійської Прем’єр-ліги на Вілла Парк зійдуться місцева Астон Вілла та Манчестер Юнайтед — команди з топ-6 таблиці (напередодні старту туру), для яких цей поєдинок має стратегічне значення у боротьбі за зону Ліги чемпіонів. Господарі підходять до гри на піку форми, тоді як гості намагаються перетворити атакувальний спалах на стабільний результат.\nНЕДІЛЯ, 21 ГРУДНЯ, 18:30 ▪️ ВІЛЛА ПАРК, БІРМІНГЕМ ▪️ ГОЛОВНИЙ АРБІТР — МАЙКЛ ОЛІВЕР ▪️ ПРЯМА ТРАНСЛЯЦІЯ — SETANTA SPORTS​\nКоманда Унаї Емері переживає один із найяскравіших періодів у сучасній історії клубу. Бірмінгемці виграли дев’ять матчів поспіль у всіх турнірах, за рахунок чого зустрічали ці вихідні на третьому місці в таблиці АПЛ, вигравши 15 із останніх 17 поєдинків. У цьому відрізку Астон Вілла вже обіграла Арсенал, Манчестер Сіті та Тоттенгем, перетворивши Вілла Парк на справжню фортецю.\n\nОсобливо вражає домашня серія \"левів\": дев’ять перемог поспіль у всіх турнірах та шість — у Прем’єр-лізі. Емері може увійти в історію як лише другий тренер клубу, який двічі оформлював серії з 10 домашніх перемог поспіль. Попри кадрові втрати — травми Пау Торреса, Тайрона Мінгза та Росса Барклі, а також під питанням участь Еміліано Мартінеса — Вілла демонструє зрілий, прагматичний і водночас ефективний футбол, часто перевершуючи суперників у ключових моментах.\nМанчестер Юнайтед їде до Бірмінгема після шаленої нічиєї 4:4 з Борнмутом, у якій команда Рубена Аморіма двічі втрачала перевагу. \"Червоні дияволи\" не програють у чотирьох турах поспіль, але нестабільність у захисті залишається серйозною проблемою, особливо напередодні виїзду до одного з найсильніших домашніх колективів ліги. У цьому році той самий фанат МЮ підстригтися вже не зможе, але з певним оптимізмом дивиться на наступний рік, як і більшість вболівальників манкуніанців.\n\nУтім, ситуацію для Аморіма ускладнюють кадрові втрати: Каземіро дискваліфікований, а Амад Діалло, Браян Мбемо та Нуссаїр Мазрауї вирушили на Кубок африканських націй. Також поза грою Гаррі Магвайр і Маттейс де Лігт. Говорити про те, що це дуже серйозні втрати, — це взагалі нічого не казати. На папері це все робить Астон Віллу фаворитом зустрічі, проте цікаво, як португальський наставник буде шукати вихід із цієї непростої ситуації.\nЗа версією букмекерів, сьогодні більше шансів на успіх мають підопічні Унаї Емері. Так, на перемогу Астон Вілли в основний час пропонується коефіцієнт 2.05, тоді як потенційний успіх Манчестер Юнайтед оцінюється показником 3.40. Ймовірність нічийного результату представлена ​​коефіцієнтом 3.60. \nАСТОН ВІЛЛА : \nМАНЧЕСТЕР ЮНАЙТЕД :"
    },
    {
        "title": "Жирона — Атлетіко. Анонс і прогноз на матч Ла Ліги 21.12.2025",
        "image": "https://images.football.ua/i/news/630x373/569/569891.jpg",
        "text": "Каталонська Жирона прийматиме мадридський Атлетіко на стадіоні Монтіліві, намагаючись перервати успішну серію столичної команди та покращити своє становище у турнірній таблиці.\nЖирона — Атлетіко\nНеділя, 21 грудня, 15:00, стадіон Естадіо Мунісіпаль де Монтіліві, Жирона\r\nПряма трансляція на медіасервісі MEGOGO. \n\nДля Жирони нинішній сезон складається непросто: після 16 турів команда посідає лише 18-ту сходинку, маючи в активі 15 очок. Проте підопічні Мічела підходять до гри у піднесеному настрої після перемоги над Реал Сосьєдадом (2:1) минулого вікенду. Маючи вільний тиждень завдяки вильоту з Кубка Іспанії, каталонці зосередили всі сили на підготовці до візиту мадридців.\n\"Біло-червоні\" традиційно непогано виглядають вдома, набравши на Монтіліві більшу частину своїх очок, але статистика очних зустрічей не на їхню користь — лише одна перемога у 12 матчах проти \"матрацників\". Величезною проблемою для господарів залишається лазарет, де перебувають такі важливі гравці, як Стуані, ван де Бек та Давід Лопес, що змушує тренера експериментувати зі складом, де на вістрі очікується вихід українця Владислава Ваната.\nМадридський Атлетіко, навпаки, набрав потужний хід і прагне здобути четверту перемогу поспіль у всіх турнірах. Команда Дієго Сімеоне посідає четверте місце, відстаючи від лідера Барселони на дев'ять пунктів, тому будь-яка втрата очок може стати критичною для чемпіонських амбіцій. Посеред тижня \"червоно-білі\" успішно подолали раунд Кубка Іспанії, обігравши Балеарес (3:2). Попри кадрові сумніви щодо участі Льоренте та Хіменеса, мадридці мають колосальну глибину складу.\nОчікується, що дует нападників Серлот-Альварес знову вийде у старті, а ветеран Коке цементуватиме центр поля. Минулого сезону Атлетіко двічі впевнено переграв Жирону, забивши у сумі сім м'ячів, і цього разу вони знову приїдуть у статусі очевидного фаворита.\nЗа версією betking на перемогу Атлетіко можна поставити з коефіцієнтом 1.66, тоді як потенційний успіх Жирони оцінюється показником 4.75. Імовірність нічийного результату представлена ​​коефіцієнтом 4.33.\nЖирона: Гассаніга — Мартінес, Рейс, Блінд, Морено — Вітсель, Мартін — Циганков, Лемар, Гіль — Ванат.\nАтлетіко Мадрид: Облак — Моліна, Пубіль, Ганцко, Руджері — Сімеоне, Барріос, Коке, Гонсалес — Серлот, Альварес.\nНе зіграють: ван де Бек, Стуані, Порту, Абель Руїс, Хуан Карлос, Артеро, Давід Лопес, Крапивцов, Унахі (Жирона) — Костіс (Атлетіко Мадрид).\nПід питанням: немає (Жирона) — Льоренте, Баена, Хіменес (Атлетіко Мадрид).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Реал Мадрид взяв три очки у непростому матчі",
        "image": "https://images.football.ua/i/news/630x373/569/569947.jpg",
        "text": "Реал Мадрид здобув перемогу над Севільєю з рахунком 2:0 у матчі 17-го туру чемпіонату Іспанії сезону-2025/26, який відбувся 20 грудня на Сантьяго Бернабеу. Голами у складі господарів відзначилися Беллінгем на 38-й хвилині та Мбаппе на 86-й хвилині з пенальті.\nМатч став одним із складніших для Реала у сезоні. Команда демонструвала мляву гру з м'ячем і слабку організацію без нього, що дозволяло Севільї регулярно створювати моменти попри гру у меншості. Досвідчений Алексіс Санчес активно діяв між лініями, створюючи загрозу для захисту господарів, а нападник Ісаак Ромеро мав кілька шансів, але не зміг їх реалізувати проти надійного Куртуа.\nПресинг Реала виглядав неузгодженим і хаотичним. Гравці часто приходили пізно, залишали прогалини та втрачали позиції, що давало Севільї можливість обходити захист з легкістю. Центральні півзахисники Гюлер та Чуамені постійно намагалися компенсувати помилки, а Камавінга вийшов на 70-й хвилині, але суттєвих змін це не принесло.\nПісля цієї перемоги Реал Мадрид залишився на другому місці в турнірній таблиці з 42 очками, а Севілья займає дев’яту позицію з 20 очками. \nРеал Мадрид — Севілья 2:0\nГоли: Беллінгем, 38, Мбаппе, 86 (пен)\nРеал Мадрид: Куртуа — Асенсіо (Хіменес, 90), Рюдігер, Гюйсен, Гарсія — Гюлер (Камавінга, 72), Чуамені, Беллінгем — Гоес, Мбаппе, Вінісіус (Гарсія, 83)\nСевілья: Влаходімос — Санчес, Кармона (Салас, 84), Гудель, Тейшейра, Суасо (Осо, 60) — Агуме (Гонсалес, 84), Соу, Менді — Ромеро (Пеке, 70), Санчес\nПопередження: Гоес, Асенсіо — Кармона, Тейшейра, Агуме, Соу\nВилучення: Тейшейра, 68"
    },
    {
        "title": "Реал Мадрид — Севілья. Анонс і прогноз на матч Ла Ліги 20.12.2025",
        "image": "https://images.football.ua/i/news/630x373/569/569890.jpg",
        "text": "Мадридський Реал готується прийняти Севілью на Сантьяго Бернабеу в матчі, де \"вершковим\" вкрай важливо уникнути осічки в гонці за чемпіонство.\nРеал Мадрид — Севілья\nСубота, 20 грудня, 22:00, стадіон Сантьяго Бернабеу, Мадрид\r\nПряма трансляція на медіасервісі MEGOGO. \n\nМадридський Реал прагнутиме здобути третю поспіль перемогу в усіх турнірах, коли прийматиме Севілью на власному полі у суботу ввечері. Минулого вікенду команда Хабі Алонсо здолала Алавес (2:1), а посеред тижня, попри певні труднощі, пройшла далі у Кубку Іспанії, перегравши Талаверу. Наразі \"вершкові\" посідають друге місце в Ла Лізі, відстаючи від Барселони на чотири очки. Вдома мадридці демонструють стабільність, вигравши шість із семи поєдинків чемпіонату. Враховуючи непростий виїзд каталонців до Вільярреала цього туру, для Реала критично важливо не втратити очки, щоб зберегти тиск на лідера перед зимовою перервою.\nСевілья прибуває до столиці після неоднозначного тижня. В останньому турі Ла Ліги \"нервіонці\" продемонстрували ефектний футбол, розгромивши Реал Ов'єдо з рахунком 4:0, що дозволило їм піднятися на дев'яту сходинку в таблиці. Проте в Кубку Іспанії підопічні Матіаса Алмейди зазнали невдачі, поступившись Алавесу (0:1). Статистика виїздів до Мадрида для андалусійців є невтішною: вони не перемагали на Бернабеу в межах чемпіонату з грудня 2008 року, а поточна безпрограшна серія \"бланкос\" у протистояннях із \"червоно-білими\" налічує вже 13 матчів. Попри це, гості сподіваються скористатися серйозними кадровими проблемами суперника в захисній лінії.\nКадрова ситуація в стані господарів залишається напруженою. Реал знову не зможе розраховувати на велику групу травмованих та дискваліфікованих гравців, серед яких Карвахаль, Мілітао та Александер-Арнольд. Під питанням також участь Рюдігера та Вальверде через перевтому, хоча очікується, що німецький захисник зможе вийти на поле. Кіліан Мбаппе, попри проблеми з коліном, імовірно, з'явиться у старті через важливість матчу.\nУ Севільї список відсутніх не менш вражаючий: через участь у КАН та травми не зіграють Адамс, Еджуке, Ньянзу та інші. Проте повернення Ісаака Ромеро після дискваліфікації має підсилити атаку гостів, де він може скласти тандем із досвідченим Алексісом Санчесом.\nЗа версією betking на перемогу Реал Мадрид можна поставити з коефіцієнтом 1.23, тоді як потенційний успіх Севільї оцінюється показником 14.00. Імовірність нічийного результату представлена ​​коефіцієнтом 8.00.\nРеал Мадрид: Куртуа — Вальверде, Асенсіо, Гюйсен, Ф. Гарсія — Гюлер, Чуамені, Беллінгем — Родріго, Мбаппе, Вінісіус.\nСевілья: Влаходімос — Кармона, Кардосо, Гудель, Кастрін, Осо — Агуме, Соу, Менді — Ромеро, А. Санчес.\nНе зіграють: Карвахаль, Мілітао, Александер-Арнольд, Б. Діас, Каррерас, Ендрік (Реал Мадрид) — Адамс, Еджуке, Варгас, Янузай, Ньянзу, Суасо (Севілья).\nПід питанням: Асенсіо, Камавінга, Алаба, Рюдігер, Вальверде, Менді (Реал Мадрид) — Салас, Маркао, Аспілікуета, Нюланд (Севілья).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Ла Ліга-2025/26, 17 тур. Анонси поєдинків і головні інтриги",
        "image": "https://images.football.ua/i/news/630x373/569/569644.jpg",
        "text": "Відсьогодні й до вівторка, 23 грудня, мають відбутися всі десять матчів 17-го туру іспанської Ла Ліги-2025/26. Відкриють його на Камп де Месталья у Валенсія, де місцевий однойменний клуб прийматиме Мальорку. Нагадаємо, що серед тижня ряд представників найвищого дивізіону Іспанії провів свої дуелі в рамках 1/16 фіналу Кубка країни.\nСлідкуйте за поєдинками чемпіонату на Football.ua.\n17 тур. 19.12.2025\n17 тур. 20.12.2025\n17 тур. 21.12.2025\n17 тур. 22.12.2025\n[*] — положення в турнірній таблиці\nП'ятниця, 19 грудня, 22:00. Камп де Месталья, Валенсія\nВаленсія у вівторок впоралася зі Спортінгом у Хіхоні, діставшись 1/8 фіналу Кубка Іспанії, минулої суботи зазнавши очікуваної виїзної поразки від Атлетіко Мадрид у чемпіонаті країни (1:2). Саме тоді безпрограшна серія команди Карлоса Корберана в Ла Лізі зупинилася на позначці в чотири матчі (1В, 3Н). Набравши вдома 12 із 15-ти своїх очок клуб сподіватиметься на ще один успіх.\nОфіційним беттінг-партнером Ла Ліги в України є букмекерська компанія betking.\n\nСубота, 20 грудня, 15:00. Естадіо Карлос Тартьєре, Ов'єдо\nМинулої неділі Реал Ов'єдо зазнав найбільшої для себе поразки з листопада 2024 року. Невдача у виїзному матчі проти Севільї (0:4) виявилася фатальною для Луїса Карріона. Перервати свою безгольову серію з шести поєдинків Ла Ліги, а також безвиграшну з дев'яти (4Н, 5П), клуб намагатиметься вже під керівництвом Гільєрмо Альмади.\n\nСельта після перемоги в домашньому матчі проти Атлетіка (2:0) у чемпіонаті гостювала в Альбасете в 1/16 фіналу Кубка країни. Нічия з рахунком 2:2 в основний час пізніше призвела до серії пенальті, яку клуб із Віго провалив (0:3). Тим не менш, за середньої кількістю набраних за виїзні поєдинки Ла Ліги-2025/26 очок підопічні Клаудіо Хіральдеса поступаються виключно Реалу Мадрид.\nСубота, 20 грудня, 17:15. Естадіо Сьютат де Валенсія, Валенсія\nЛеванте туром раніше втретє поспіль не відзначився бодай одним голом і зазнав поразки від Осасуни в Памплоні (0:2), а в середу виїзна невдача спіткала його й у Кубку Іспанії. Культураль Леонеса за рахунок одного гола вибив команду Вісенте Іборри/Альваро дель Мораля з турніру. Тепер клуб із Валенсії ризикує продовжити свою безвиграшну серію в Ла Лізі до восьми матчів (1Н, 7П).\n\nДомашня поразка від Жирони (1:2) тижнем раніше поставила крапку на майбутньому Серхіо Франсіско в Реалі Сосьєдад. У дебюті під керівництвом Йона Ансотегі клуб ледь упорався з Ельденсе у виїзному матчі Кубка (2:1). У Ла Лізі ж чотирьох поспіль невдач баски не мали з грудня 2021 року й новий керманич сподіватиметься уникнути повторення тодішньої серії.\nСубота, 20 грудня, 19:30. Естадіо Ель-Садар, Памплона\nНа тлі виїзної поразки від Барселони (0:2) Осасуна на виїзді вибила з 1/16 фіналу Кубка Іспанії Уеску. Після нічиєї з рахунком 1:1 в основний час, колектив Алессіо Ліші тричі уразив ворота суперника в додатковий, пропустивши тільки раз. Алавесу ж клуб із Памплони не програвав із листопада 2016 року (8В, 3Н), коли поступився йому якраз удома (0:1).\n\nПідопічні Едуардо Коудета туром раніше вдома давши бій Реалу Мадрид (1:2) також приймали Севілью в кубковій дуелі й вибили п'ятиразового володаря цього трофея завдяки одному голу. Тим не менш, з урахуванням невдалої виїзної форми Алавеса й успішної домашньої в Осасуни, саме звитяга памплонців виглядає більш логічним підсумком майбутнього поєдинку.\nСубота, 20 грудня, 22:00. Естадіо Сантьяго Бернабеу, Мадрид\nПовний анонс цього протистояння читайте на нашому сайті вранці 20.12.2025.\nНеділя, 21 грудня, 15:00. Естадіо Муніципаль де Монтіліві, Жирона\nПовний анонс цього протистояння читайте на нашому сайті вранці 21.12.2025.\n\nНеділя, 21 грудня, 17:15. Естадіо де ла Кераміка, Вільярреал\nПовний анонс цього протистояння читайте на нашому сайті вранці 21.12.2025.\nНеділя, 21 грудня, 19:30. Естадіо Мартінес Валеро, Ельче\nЕльче минулої суботи на виїзді поступився Мальорці (1:3), але у вівторок досягнув 1/8 фіналу Кубка Іспанії, так само поза власним полем вибивши з турніру Ейбар (1:0). Тепер команда Едера Сарабії повертається на Естадіо Мартінес Валеро, де в Ла Лізі-2025/26 досі не програвала (4В, 4Н), у сподіванні продовжити цю серію.\n\nКолектив Іньїго Переса в четвер дістався 1/8 фіналу плей-оф Ліги конференцій після домашньої звитяги над Дрітою з Косова (3:0). У минулому турі чемпіонату ж Райо Вальєкано вдома поділив очки з Реалом Бетіс (0:0). Окремої уваги вартий той факт, що свого наступного суперника в XXI столітті клуб не перемагав на виїзді (3Н, 7П).\nНеділя, 21 грудня, 22:00. Естадіо Олімпіко де ла Картуха, Севілья\nПісля виїзної нічиєї у чемпіонаті з Райо Вальєкано (0:0) Реал Бетіс у Мурсії очікувано вибив із Кубка країни місцевий Реал (2:0). Попри деякі негаразди в половині зі своїх домашніх матчів Ла Ліги-2025/26, підопічні Мануеля Пеллегріні цілком справедливо вважаються фаворитами майбутньої дуелі з Хетафе, який на виїзді тільки двічі обіграв клуб із Севільї в останніх десяти поєдинках (+3Н, 5П).\n\nКоманда Хосе Бордаласа минулої неділі вдома поступилася Еспаньйолу (0:1), зазнавши другої поспіль \"сухої\" поразки в чемпіонаті, а в четвер не впоралася й із Бургосом у виїзному матчі Кубка Іспанії (1:3). Сумнівна форма Хетафе навряд чи дозволить йому як слід поборотися за залікові бали в недільному поєдинку з Реалом Бетіс.\n\nПонеділок, 22 грудня, 22:00. Естадіо Сан-Мамес, Більбао\nАтлетік Ернесто Вальверде поразкою від Сельти у Віго (0:2) продовжив чергувати успіхи й невдачі в Ла Лізі, а в четвер дістався 1/8 фіналу Кубка, на виїзді уразивши ворота Оуренсе в додатковий час (1:0). Маючи шість перемог над Еспаньйолом в останніх десяти домашніх матчах (+2Н, 2П), клуб із Більбао намагатиметься наблизитися до свого суперника в турнірній таблиці.\n\nЕспаньйол Маноло Гонсалеса в чемпіонаті тим часом вийшов на серію з чотирьох звитяг, останні три з яких були \"сухими\". Тим не менш, клуб із Барселони суперечливо виступає на виїзді, далеко не завжди демонструючи достатню впевненість, тоді як Атлетік саме в Більбао набрав майже 70% своїх залікових балів, зокрема нещодавно впоравшись на Естадіо Сан-Мамес з Атлетіко (1:0).\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Автогол, пенальті та потужний Мбаппе вивели Реал Мадрид із Луніним до 1/8 фіналу Кубка Іспанії",
        "image": "https://images.football.ua/i/news/630x373/569/569759.jpg",
        "text": "У матчі 1/16 фіналу Кубка Іспанії Реал Мадрид на виїзді обіграв аутсайдера третього дивізіону Талаверу з рахунком 3:1. Попри різницю в класі, господарі змусили гранда понервувати й певний час гідно стримували тиск фаворита.\nТалавера активно розпочала поєдинок, кілька разів небезпечно контратакувала та змушувала Андрія Луніна вступати в гру. Реал володів м’ячем, але довго не міг зламати оборону суперника. Лише на 41-й хвилині рахунок було відкрито — Кіліан Мбаппе реалізував пенальті після гри рукою в штрафному майданчику. А вже в компенсований до першого тайму час перевагу мадридців подвоїв автогол Мануеля Фаррандо.\nУ другому таймі Талавера не здалася і на 80-й хвилині скоротила відставання: Науель Арройо замкнув простріл із флангу, повернувши інтригу в матч. Проте сенсації не сталося — за вісім хвилин Мбаппе скористався передачею Орельєна Тчуамені та оформив дубль.\nЗдавалося б, це все, але Талавера дала про себе знати у компенсований час - Гонсало Ігнасіо Ді Ренсо сказав останнє слово, проте на підсумковий результат це не вплинуло, оскільки Андрій Лунін шедевральний сейвом наприкінці зустрічі зберіг перевагу \"вершкових\" на табло.\nПеремога 3:2 дозволила Реалу крокувати до 1/8 фіналу Кубка Іспанії, тоді як Талавера, попри виліт, залишила по собі дуже гідне враження грою проти одного з найсильніших клубів Європи.\nТалавера — Реал Мадрид* 2:3\nГоли: Арройо, 80, Ді ренсо, 90+3 — Мбаппе, 41 (пен.), 88, Фаррандо, 45+1 (аг)"
    },
    {
        "title": "Фабіу Сілва наблизився до переходу в Бетіс",
        "image": "https://images.football.ua/i/news/630x373/569/569723.jpg",
        "text": "Перемовини між оточенням нападника Боруссії Дортмунд Фабіу Сілви та іспанським Бетісом перебувають на просунутій стадії. \nЗгідно з інформацією джерела, андалузці намагаються домовитися про оренду 23-річного португальця в зимове трансферне вікно з подальшим правом викупу. Керівництво \"джмелів\" не проти такого розвитку подій, хоча кілька деталей майбутньої угоди все ще потребують узгодження. Сам гравець схвально ставиться до перспективи виступів у чемпіонаті Іспанії.\nТривалий час на Фабіу Сілву претендувала італійська Рома, проте наразі шанси \"вовків\" на підписання форварда оцінюються як мізерні.\nУ поточному сезоні нападник провів на полі 15 матчів (загалом 348 хвилин), у яких встиг забити один гол та віддати три гольові передачі. Ринкова вартість футболіста складає близько 28 мільйонів євро. \nРаніше повідомлялося, що форвард Боруссії Дортмунд може перебратися до Серії А."
    },
    {
        "title": "Барселона дотиснула Гвадалахару та вийшла до 1/8 фіналу Кубка Іспанії",
        "image": "https://images.football.ua/i/news/630x373/569/569688.jpg",
        "text": "У матчі 1/16 фіналу Кубка Іспанії Барселона на виїзді зустрічалася з Депортіво Гвадалахара — одним з аутсайдерів третього дивізіону. Попри величезну різницю в класі, господарі зуміли нав’язати фавориту серйозний опір і зберігали інтригу майже до кінця поєдинку.\nПерший тайм пройшов під повним контролем Барселони, яка володіла м’ячем і регулярно загрожувала воротам суперника. Втім, Гвадалахару не раз виручав голкіпер Дані Вісенте, а також самовіддана гра в обороні, завдяки чому рахунок до перерви так і не було відкрито.\nПісля паузи каталонці продовжили тиснути й зрештою досягли свого на 77-й хвилині — Андреас Крістенсен замкнув передачу Френкі де Йонга та вивів Барселону вперед. Остаточно питання щодо переможця зняв Маркус Рашфорд, який у компенсований час скористався асистом Ламіна Ямаля та встановив фінальний рахунок.\nПеремога 2:0 дозволила Барселоні без сенсацій пройти до 1/8 фіналу Кубка Іспанії, тоді як Депортіво Гвадалахара залишає турнір із піднятою головою після гідного матчу проти лідера Ла Ліги.\nГвадалахара — Барселона* 0:2\nГоли: Крістенсен, 77, Рашфорд, 90+3"
    },
    {
        "title": "Вільярреал — Барселона. Анонс і прогноз на матч Ла Ліги 21.12.2025",
        "image": "https://images.football.ua/i/news/630x373/569/569892.jpg",
        "text": "Черговий тур іспанської Ла Ліги подарує глядачам надзвичайно цікаве протистояння на Естадіо де ла Кераміка, де місцевий Вільярреал прийматиме лідера чемпіонату — каталонську Барселону.\nВільярреал — Барселона\nНеділя, 21 грудня, 17:15, стадіон Естадіо де ла Кераміка, Вільярреал\r\nПряма трансляція на медіасервісі MEGOGO. \n\nВільярреал проводить один із найкращих відрізків у сезоні, здобувши шість перемог поспіль у чемпіонаті Іспанії. Попри нещодавній виліт із Кубка Іспанії від Расінга, у Ла Лізі \"жовта субмарина\" вражає своєю стабільністю та найкращою обороною в лізі (лише 13 пропущених м'ячів). Проте кадрові втрати господарів є критичними: через травми та участь у КАН матч пропустять ключові виконавці, такі як Жерар Морено, Папе Гує та Томас Парті, що змусить тренерський штаб вдатися до серйозної ротації.\nБарселона Гансі Фліка продовжує домінувати, маючи в активі семиматчеву переможну серію у внутрішній першості. Каталонці лідирують у таблиці та демонструють феноменальну результативність, забивши 49 голів у 17 поєдинках. Посеред тижня \"синьо-гранатові\" здобули суху перемогу над Гвадалахарою в Кубку, що дозволило тренеру перевірити резерв та повернути до гри Марка-Андре тер Штегена. Хоча оборона лідера іноді дає збої, атакуючий потенціал команди повністю це компенсує. Перед поїздкою до Саудівської Аравії на Суперкубок Барселоні важливо зберегти відрив від переслідувачів, попри відсутність Гаві, Ольмо та сумніви щодо готовності Педрі.\nПротистояння цих команд традиційно дарує вболівальникам велику кількість забитих м'ячів — за останні чотири очні зустрічі було зафіксовано 26 голів. Хоча Вільярреал не вигравав у Барселони на власному полі з жовтня 2007 року, їхня поточна форма та статус третьої сили чемпіонату роблять цей поєдинок максимально непередбачуваним. Очікується, що гості традиційно гратимуть першим номером, спираючись на креатив Ямаля та Рафіньї, тоді як господарі шукатимуть шанси у контратаках через швидких Айозе Переса та Мікаутадзе. \nЗа версією betking на перемогу Барселона можна поставити з коефіцієнтом 1.80, тоді як потенційний успіх Вільярреал оцінюється показником 3.40. Імовірність нічийного результату представлена ​​коефіцієнтом 5.00.\nВільярреал: Жуніор — Пау Наварро, Фойт, Вейга, Кардона — Б'юкенен, Парехо, Комесанья, Молейро — Перес, Мікаутадзе.\nБарселона: Ж. Гарсія — Кунде, Кубарсі, Ж. Мартін, Бальде — де Йонг, Е. Гарсія — Ямаль, Фермін, Рафінья — Торрес.\nНе зіграють: Камбвала, Коста, Кабанес, Терратс, Партей, Морено, Муріньйо, Гує, Ахомах (Вільярреал) — тер Штеген, Гаві, Лопес, Ольмо (Барселона).\nПід питанням: Парехо (Вільярреал) — Педрі, Араухо, Левандовські, Рашфорд (Барселона).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Ювентус — Рома. Анонс і прогноз на матч Серії А 20.12.2025",
        "image": "https://images.football.ua/i/news/630x373/569/569638.jpg",
        "text": "У рамках 16-го туру італійської Серії А-2025/26 у Турині місцевий Ювентус прийматиме римську Рому.\n[*] — положення в турнірній таблиці\nСУБОТА, 20 ГРУДНЯ, 21:45. АЛЬЯНЦ СТЕДІУМ, ТУРИН. ГОЛОВНИЙ АРБІТР — СІМОНЕ СОЦЦА. ПРЯМА ТРАНСЛЯЦІЯ НА MEGOGO\nМинулої неділі Ювентус упорався з Болоньєю на виїзді (1:0), відібравши в неї п'яту сходинку турнірної таблиці чемпіонату. Тепер туринці повертаються на Альянц Стедіум, сподіваючись продовжити свою вражаючу безпрограшну серію в домашніх матчах усіх турнірів. \"Б'янконері\" не програвали в Турині з березня (10В, 5Н), у восьми поєдинках уникнувши пропущених голів.\n\nЛучано Спаллетті, який здобув три трофеї під час першого з двох своїх періодів на чолі сьогоднішнього суперника туринського гранда, столичному клубу не поступався з травня 2005 року (3В, 5Н). Багатий досвід спеціаліста може допомогти Ювентусу в скороченні відставання від топ-4 чемпіонату Італії незадовго до майбутніх п'яти поспіль дуелей із середняками та аутсайдерами турніру.\nРома ж минулого понеділка й сама святкувала мінімальну звитягу. У Римі підопічні Джан П'єро Гасперіні обіграли Комо (1:0), що дозволило зберегти між римським і туринським клубами різницю в чотири очки. Все ще найкращі в обороні серед учасників Серії А \"джаллороссі\" зазнали двох поразок із рахунком 0:1 у трьох своїх останніх виїзних поєдинках турніру й сьогодні ця ситуація цілком може повторитися.\n\nРимляни не перемагали на Альянц Стедіум із серпня 2020 року (3:1), загалом тільки раз обігравши туринців у наступних десяти матчах удома й на виїзді при п'яти нічиїх і чотирьох поразках. За версією букмекерів, більші шанси на успіх сьогодні має Ювентус, на перемогу якого можна поставити з коефіцієнтом 2.14. Потенційний успіх Роми оцінюється показником 4.30, а ймовірність нічиєї — 3.30. \nЮвентус: Ді Грегоріо — Калулу, Бремер, Келлі — Маккенні, Локателлі, Тюрам, Камб'язо — Консейсан, Їлдиз — Опенда\nРома: Свілар — Челік, Манчіні, Ермосо — Веслі, Крістанте, Коне, Ренш — Суле, Пеллегріні — Фергюсон"
    },
    {
        "title": "Болонья здолала Інтер у серії пенальті на шляху до фіналу Суперкубка Італії",
        "image": "https://images.football.ua/i/news/630x373/569/569882.jpg",
        "text": "У півфіналі Суперкубка Італії Болонья здолала Інтер у серії пенальті після нічиєї 1:1 в основний час. Матч на стадіоні у Саудівській Аравії подарував напружену боротьбу та драматичну розв’язку ударів із одинадцятиметрової позначки.\nІнтер відкрив рахунок уже на 2-й хвилині — Маркус Тюрам замкнув подачу Алессандро Бастоні, але Болонья поступово перехопила ініціативу й зрівняла на 35-й хвилині: Ріккардо Орсоліні впевнено реалізував пенальті, призначений після перегляду VAR за гру рукою Янна Біссека.\nУ другому таймі команди мали моменти для перемоги, арбітр навіть спершу призначив пенальті на користь Інтера, але після відеоперегляду рішення було скасовано. За регламентом турніру додатковий час не передбачався, тож долю путівки до фіналу вирішила серія пенальті.\nУ підсумку переможцем стала Болонья: команди не реалізували кілька ударів поспіль, а вирішальний постріл виконав Чіро Іммобіле — 3:2 у серії. Таким чином Болонья вийшла до фіналу Суперкубка Італії, де 22 грудня зустрінеться з Наполі.\n*Болонья — Інтер 1:1 (пен. 3:2)\r\nГоли: Орсоліні, 35 (пен.) — М. Тюрам, 2\nБолонья: Равалья — Голм, Геггем, Лукумі, Міранда — Моро, Побега (Фергюсон, 75) — Орсоліні (Камбіагі, 63), Одгар (Фаббіан, 75), Бернардескі (Роу, 40) — Кастро (Іммобіле, 75).\nІнтер: Х. Мартінес — Біссек, Де Врей, Бастоні — Енріке (Діуф, 72), Барелла, Зелінські (Сучич, 86), Мхітарян (Фраттезі, 71), Дімарко — Бонні, М. Тюрам (Лаутаро Мартінес, 71).\nСерія пенальті:\r\nЛаутаро Мартінес — 0:1,\r\nФергюсон — 1:1,\r\nБастоні (воротар),\r\nМоро (воротар),\r\nБарелла (неточно),\r\nМіранда (неточно),\r\nБонні (воротар),\r\nРоу — 2:1,\r\nДе Врей — 2:2,\r\nІммобіле — 3:2."
    },
    {
        "title": "Болонья — Інтер. Анонс і прогноз на матч Суперкубка Італії 19.12.2025",
        "image": "https://images.football.ua/i/news/630x373/569/569637.jpg",
        "text": "У рамках другого півфіналу Суперкубка Італії-2025/26, що проходить у Саудівській Аравії, Болонья протистоятиме Інтеру.\nП'ЯТНИЦЯ, 19 ГРУДНЯ, 21:00. АЛЬ-АВВАЛЬ ПАРК СТЕДІУМ, ЕР-РІЯД. ГОЛОВНИЙ АРБІТР — ДАНІЕЛЕ КІФФІ. ПРЯМА ТРАНСЛЯЦІЯ НА MEGOGO\nСьогодні ввечері володар Кубка Італії-2024/25 Болонья зустрінеться з Інтером, який фінішував другим у Серії А-2024/25. На переможця пари в 38-му фіналі Суперкубка країни, запланованому на понеділок, 22 грудня, очікує дуель із Наполі. \"Россоблу\" до першої в своїй історії участі в цьому турнірі підходить на тлі невдачі в чемпіонаті.\n\nМинулої неділі команда Вінченцо Італьяно вдома поступилася Ювентусу (0:1), віддавши туринцям п'яту сходинку турнірної таблиці Серії А. Болонья також пропустила щонайменше по голу в кожному зі своїх останніх шести матчів у всіх турнірах, тож і в боротьбі з наразі найкращою атакою італійського чемпіонату ворота \"россоблу\" навряд чи залишаться \"сухими\".\nІнтер у свою чергу нещодавно впорався з Дженоа на виїзді (2:1), на тлі невдач Мілана й Наполі повернувшись на вершину турнірної таблиці Серії А вперше від старту нової кампанії. \"Нерадзуррі\" цілком спроможні покращити історію протистоянь зі своїм сьогоднішнім суперником, якого з 2023 року обіграли тільки раз у шести поєдинках.\n\nЗа версією букмекерів, саме колектив Крістіана Ківу має більші шанси дістатися наступного, вирішального раунду Суперкубка Італії. Так, вихід до фіналу турніру міланського Інтера за підсумками основного часу або серії пенальті оцінюється в 1.30, тоді як потенційний успіх Болоньї тим часом представлено коефіцієнтом 3.50.\nБолонья: Равалья — Гольм, Геггем, Лукумі, Міранда — Моро, Побега — Орсоліні, Одгор, Камб'ягі — Кастро\nІнтер: Х. Мартінес — Біссек, Аканджі, Бастоні — Л. Енріке, Барелла, Зелінські, Мхітарян, Дімарко — Л. Мартінес, Тюрам"
    },
    {
        "title": "Наполі — Мілан. Анонс і прогноз на матч Суперкубка Італії 18.12.2025",
        "image": "https://images.football.ua/i/news/630x373/569/569635.jpg",
        "text": "У рамках першого півфіналу Суперкубка Італії-2025/26, що проходить у Саудівській Аравії, Наполі протистоятиме Мілану.\nЧЕТВЕР, 18 ГРУДНЯ, 21:00. АЛЬ-АВВАЛЬ ПАРК СТЕДІУМ, ЕР-РІЯД. ГОЛОВНИЙ АРБІТР — ЛУКА ДЗУФФЕРЛІ. ПРЯМА ТРАНСЛЯЦІЯ НА MEGOGO\nСьогодні ввечері чемпіон Італії-2024/25 Наполі зустрінеться з фіналістом Кубка країни-2024/25 Міланом на шляху до фіналу італійського Суперкубка, який уперше з 2019 року проходить не в січні. Наприкінці вересня 2025-го \"россонері\" приймали \"адзуррі\" в п'ятому турі нинішньої кампанії Серії А й відсвяткували звитягу з рахунком 2:1.\n\nКоманда Антоніо Конте до майбутньої дуелі підходить на тлі двох поспіль \"сухих\" поразок, перших для Наполі під його керівництвом. Неаполітанці на виїзді спочатку поступилися Бенфіці в Лізі чемпіонів (0:2), а потім зазнавши невдачі в поєдинку з Удінезе в чемпіонаті (0:1). Досягнути позначки в три матчі безгольова серія \"адзуррі\" ризикує вже вдруге за сезон.\nМілан і сам перебуває в суперечливій формі. Для виїзної звитяги над Торіно довелося здійснити камбек (3:2), тоді як у домашньому поєдинку із Сассуоло міланський гранд втратив очки, зігравши внічию (2:2). Колектив Массіміліано Аллегрі також вилетів з 1/8 фіналу Кубка Італії внаслідок поразки від Лаціо в Римі (0:1) перед раніше згаданими двома матчами.\n\nОбидва клуби, у першу чергу націлені на Скудетто, навряд чи мають намір сильно ризикувати заради Суперкубка й точно не здивують когось імовірним не надто видовищним протистоянням. Букмекери трохи більше вірять в успіх \"россонері\". Вихід Мілана до наступного раунду турніру (основний час/серія пенальті) оцінюється в 1.87, а Наполі — в 1.93.\nЗазначимо, що другий півфінал, в якому Болонья протистоятиме Інтеру, відбудеться завтра, 19 грудня, розпочавшись о 21:00. Вирішальний поєдинок заплановано на 22.12.\nНаполі: Мілінкович-Савич — Ді Лоренцо, Ррахмані, Буонджорно — Політано, Лоботка, Мактоміней, Спінаццола — Нерес, Гойлунн, Ельмас\nМілан: Меньян — Томорі, Де Вінтер, Павлович — Салемакерс, Лофтус-Чік, Модрич, Рабьйо, Бартезагі — Нкунку, Пулішич"
    },
    {
        "title": "Довбик може переїхати в АПЛ",
        "image": "https://images.football.ua/i/news/630x373/569/569672.jpg",
        "text": "Майбутнє Артема Довбика в італійській Серії А опинилося під питанням. Як повідомляє авторитетний інсайдер Маттео Моретто, український нападник може продовжити кар'єру в англійській Прем'єр-лізі, а саме в ліверпульському Евертоні.\nЗа інформацією джерела, керівництво Роми не виключає варіанту прощання з Довбиком і розглядає можливість обміну гравцями. Римський клуб виявляє предметний інтерес до португальського форварда ірисок Бету (Норберту Берсунке Гомеш Бетункал).\nБету є перевіреним варіантом, адже португалець чудово зарекомендував себе в чемпіонаті Італії під час виступів за Удінезе до переїзду на Туманний Альбіон. У свою чергу, Евертон, який постійно шукає посилення атакувальної лінії, може отримати в особі Довбика фактурного форварда, здатного нав'язати боротьбу в силовому англійському футболі.\nНаразі клуби перебувають на етапі оцінки доцільності такої рокіровки, а офіційні переговори можуть розпочатися вже найближчим часом.\nУ цьому сезоні українець відіграв у футболці Роми 14 ігор у всіх турнірах, забив 2 мʼячів та віддав 2 результативні передачі. Нагадаємо, що Артем продовжує відновлюватися від мʼязової травми, через яку вже пропустив 6 останніх матчів."
    },
    {
        "title": "Рома мінімально обіграла Комо на Олімпіко",
        "image": "https://images.football.ua/i/news/630x373/569/569605.jpg",
        "text": "15 грудня римська Рома здобула домашню перемогу над Комо в рамках 15-го туру Серії A сезону 2025/26. Поєдинок на стадіоні Олімпіко завершився з рахунком 1:0 на користь господарів.\nЄдиний і вирішальний м’яч було забито на 61-й хвилині зустрічі. Веслі Франса скористався точною передачею Матіаса Суле та вивів римлян уперед, забезпечивши команді важливі три очки.\nУкраїнський нападник Роми Артем Довбик не потрапив до заявки на матч, оскільки продовжує відновлення після м’язового ушкодження та ще не готовий повернутися на поле.\nПісля цієї перемоги команда Джан П’єро Гасперіні має в активі 30 очок і піднялася на четверте місце в турнірній таблиці. Комо займає сьому позицію з 24 очками.\nРома - Комо 1:0\nГол: Веслі, 61\nРома: Свілар — Ндіка, Манчіні, Ермосо — Ренш, Крістанте, Коне, Веслі — Суле (Бейлі, 82), Пеллегріні (Ель-Шаараві, 73) — Фергюсон\nКомо: Бюте — Смолчич (Ван дер Бремпт, 79), Рамон, Кемпф, Вальє — Какере (Пош, 65), Да Кунья — Пас — Аддай (Родрігес, 65), Батуріна (Кюн, 79) — Діао (Дувікас, 37)\nПопередження: Манчіні, Ель-Шаараві, Суле — Аддай, Пас"
    },
    {
        "title": "Салемакерс підписав новий контракт з Міланом",
        "image": "https://images.football.ua/i/news/630x373/569/569583.jpg",
        "text": "Італійський Мілан продовжив контракт з бельгійським універсалом Алексісом Салемакерсом. Про це повідомляє офіційний сайт «россонері».\nЗазначається, що нова трудова угода 26-річного гравця з клубом буде розрахована до 30 червня 2031 року. Попередній контракт спливав влітку 2027 року.\nЗа умовами нової угода зарплатня бельгійця була суттєво підвищена."
    },
    {
        "title": "Ювентус переміг Рому в центральному матчі туру Серії А",
        "image": "https://images.football.ua/i/news/630x373/569/569946.jpg",
        "text": "Поєдинок у Турині завершився з рахунком 2:1 на користь \"б’янконері\", які скоротили відставання від римлян до одного очка.\nПерший тайм пройшов у рівній боротьбі з моментами біля обох воріт. Рома кілька разів загрожувала ударами Дібали та Пеллегріні, але надійно діяв Мікеле Ді Грегоріо. Найгостріші епізоди Ювентуса були пов’язані з активністю Кенана Їлдиза та Лоїса Опенди. Саме їхня взаємодія принесла результат наприкінці тайму: після комбінації на лівому фланзі Франсіско Консейсан обіграв захисника та точно пробив у дальній кут, відкривши рахунок.\nПісля перерви Ювентус продовжив тиснути. Їлдиз влучив у стійку, а голкіпер Роми Майле Свілар кілька разів рятував команду після ударів Консейсан та Камб’язо. Однак другого голу уникнути не вдалося. Після подачі з флангу та сейву Свілара Вестон Маккенні першим опинився на добиванні, а Лоїс Опенда з близької відстані відправив м’яч у сітку, забивши свій дебютний гол у Серії А.\nРома зуміла скоротити відставання наприкінці матчу після стандарту, але на більше гостям не вистачило часу й сил. Ювентус упевнено довів гру до перемоги, попри тиск у компенсований час.\nЮвентус — Рома 2:1\nГоли: Консейсан, 44, Опенда, 70 -  Бальданці, 76\nЮвентус: Ді Грегоріо — Калулу, Бремер (Ругані, 61), Келлі — Маккенні, Локателлі, Тюрам, Камб'язо (Костич, 89) — Консейсан (Жегрова, 61), Їлдиз (Міретті, 89) — Опенда (Девід, 82)\nРома: Свілар — Манчіні, Жулковські, Ренш — Челік, Крістанте, Коне, Веслі — Суле (Бальданці, 56), Пеллегріні (Бейлі, 53) — Дібала (Фергюсон, 56)\nПопередження: Консейсан, Маккенні — Суле, Коне, Крістанте"
    },
    {
        "title": "Хазрі завершив кар’єру ",
        "image": "https://images.football.ua/i/news/630x373/569/569500.jpg",
        "text": "Вінгер збірної Тунісу Вахбі Хазрі вирішив завершити кар'єру у віці 34 років. Про це повідомляє L’Équipe.\nОстаннім клубом футболіста був Монпельє, який він залишив улітку цього року.\nТакож Хазрі виступав за Бастію, Сент-Етьєн, Бордо, Сандерленд та Ренн. На його рахунку 521 офіційний матч, у яких він забив 108 голів та віддав 61 асист.\nНа клубному рівні Вахбі ставав чемпіоном другої ліги Франції з Бастією у сезоні-2011/12. Також він був визнаний найкращим гравцем Тунісу у 2018 році.\nУ складі національної команди Хазрі провів 74 матчі, в яких забив 25 голів та віддав 14 гольових передач."
    },
    {
        "title": "Паризький суд відхилив апеляцію Мбаппе про арешт 55 мільйонів євро на рахунках ПСЖ",
        "image": "https://images.football.ua/i/news/630x373/569/569433.jpg",
        "text": "Суд став на бік ПСЖ в одному із питань судового розгляду з Кіліаном Мбаппе. Про це повідомляє Lequipe."
    },
    {
        "title": "Нант звільнив Луїша Каштру",
        "image": "https://images.football.ua/i/news/630x373/569/569362.jpg",
        "text": "Нант на своєму офіційному сайті оголосив про звільнення головного тренера Луїша Каштру.\nПричиною звільнення стали невдалі результати команди під керівництвом 45-річного португальця.\nКаштру очолював Нант із липня цього року. Під його керівництвом \"канарійки\" провели 15 матчів, з яких дві перемоги, п'ять нічиїх та вісім поразок при різниці м'ячів 13:24.\nВиконувачем обов'язків наставника Нанта став Ахмед Кантарі, який керуватиме командою до кінця сезону.\nПісля 15 турів Нант набрав 11 очок і посідає передостаннє, 17 місце у Лізі 1.\nРаніше повідомлялося, що Амаду Айдара змінить Лейпциг на Ланс."
    },
    {
        "title": "Бога та Моффі хочуть покинути Ніццу після нападу фанатів",
        "image": "https://images.football.ua/i/news/630x373/568/568760.jpg",
        "text": "Нападники Ніцци Жеремі Бога та Терем Моффі хочуть залишити склад французького клубу, після того, як вони зазнали агресивних дій з боку вболівальників. Про це повідомляє RMC Sport.\nНагадаємо, сканадальний інцидент стався після поразки від Лор'яна (1:3) на клубній базі Ніцци. Близько 400 вболівальників спершу скандували заклики до відставки головного тренера Франка Еза, після чого їхня агресія була спрямована на гравців.\nДесятки фанатів фізично та словесно атакували Бога та Моффі, неодноразово вигукуючи расистські образи.\nЗа інформацією джерела, після цього інциденту Жеремі та Терем не хочуть виступати за Ніццу, турбуючись про свої життя.\nБога виступає за \"гімнастів\" з літа 2022 року, тоді як Моффі приєднався до лубу влітку 2023 року. У нинішньому сезоні Бога провів 20 матчів, у яких забив два м'ячі та віддав два асисти. На рахунку Моффі 15 зустрічей та три голи.\nПісля 13 турів Ніцца набрала 17 очок і посідає десяте місце у турнірній таблиці Ліги 1."
    },
    {
        "title": "Дезіре Дуе отримав нагороду Golden Boy-2025",
        "image": "https://images.football.ua/i/news/630x373/568/568658.png",
        "text": "20-річний французький талант ПСЖ Дезіре Дуе офіційно здобув престижну нагороду Golden Boy–2025, яку щороку вручають найкращому молодому футболісту Європи. Церемонія відбулася в Турині, де вінгеру й передали трофей.\nІталійська Tuttosport, що є організатором нагороди, ще на початку листопада повідомляла про тріумф Дуе.\nМинулого сезону футболіст став ключовою частиною успішного ПСЖ, який здобув требл — чемпіонат Франції, Кубок Франції та Лігу чемпіонів. У сезоні-2024/25 Дуе провів 61 матч у всіх турнірах, записавши до свого активу 16 голів та 16 асистів.\nНагадаємо, Золотий м'яч-2025 виграв Усман Дембеле."
    },
    {
        "title": "Фанати Ніцци влаштували напад на гравців команди після шостої поразки поспіль",
        "image": "https://images.football.ua/i/news/630x373/568/568648.jpg",
        "text": "У Франції розгорається скандал навколо Ніцци: група фанатів атакувала гравців після чергової невдалої гри команди. За інформацією Foot Mercato, інцидент стався після поразки від Лор'яна з рахунком 1:3 — шостої поспіль для клубу.\nКоманда перебуває у глибокій кризі: Ніцца опустилася на десяте місце в Лізі 1 та займає останню позицію у групі Ліги Європи, не здобувши жодного очка в п’яти турах.\nПісля повернення з Бретані футболістів попередили, що на тренувальній базі їх очікують розлючені вболівальники. Хоча спочатку йшлося про приблизно 200 осіб, на місці зібралося близько 400 прихильників клубу. Один із фанатів зайшов у командний автобус і зажадав, щоб гравці вийшли до натовпу.\nФанати спершу скандували вимоги про відставку головного тренера Франка Еса, після чого спрямували агресію на футболістів. Особливо дісталося Терему Моффі та Жеремі Бозі — їх штовхали, били по обличчю та плювали.\nУ соцмережах частина ультрас заявила, що ці два гравці \"більше не повинні грати за клуб\".\nКерівництво Ніцци поки не прокоментувало ситуацію.\nНагадаємо, капітан Ніцци Данте встановив рекорд Ліги Європи."
    },
    {
        "title": "Маркіньйос — перший гравець із 500 матчами за ПСЖ",
        "image": "https://images.football.ua/i/news/630x373/568/568382.jpg",
        "text": ""
    },
    {
        "title": "Сафонов вибув на місяць через серйозну травму",
        "image": "https://images.football.ua/i/news/630x373/569/569860.jpg",
        "text": "Голкіпер Парі Сен-Жермен Матвєй Сафонов отримав пошкодження під час переможного фінального поєдинку Міжконтинентального кубка проти Фламенгу 1:1(2:1).\nЯк офіційно підтвердила пресслужба французького клубу, у воротаря діагностовано перелом руки. За попередніми оцінками медичного штабу ПСЖ, процес відновлення та повернення до тренувань у загальній групі займе близько одного місяця.\nЦе перше серйозне пошкодження Сафонова з моменту його переходу до паризького гранда. Очікується, що Матвєй зможе повернутися на поле не раніше другої половини січня, пропустивши низку важливих матчів чемпіонату Франції та початкові стадії національного кубка.\nНагадаємо, воротар став MVP  у фіналі Міжконтинентального кубка. Сафонов парирував чотири удари поспіль у післяматчевій серії пенальті, принісши парижанам трофей."
    },
    {
        "title": "У битві двох Боруссій вирішальний гол забив Баєр",
        "image": "https://images.football.ua/i/news/630x373/569/569883.jpg",
        "text": "У першому поєдинку 15-го туру німецької Бундесліги Боруссія Дортмунд на своєму полі переграла Боруссію Менхенгладбах з рахунком 2:0. Команда Ніко Ковача продовжила серію впевнених виступів у чемпіонаті, контролюючи хід гри майже протягом усього матчу.\nГосподарі швидко захопили ініціативу й відкрили рахунок уже на 10-й хвилині. Юліан Брандт замкнув точну подачу Нікласа Зюле з правого флангу, ефектно пробивши з льоту. Після цього дортмундці не знижували темпу, створювали моменти та кілька разів були близькі до другого гола, але на перерву команди пішли за мінімальної переваги господарів.\nПісля відпочинку Менхенгладбах намагався активізуватися, однак Боруссія Дортмунд надійно діяла в обороні й не дозволяла супернику створити справжню загрозу. Остаточно долю зустрічі було вирішено вже в компенсований час — на 90+7-й хвилині Максиміліан Баєр, який вийшов на заміну, реалізував передачу Фабіу Сілви та зняв усі питання щодо переможця.\nЗавдяки цій перемозі Боруссія Дортмунд зміцнила свої позиції у верхній частині турнірної таблиці, тоді як Боруссія Менхенгладбах перервала серію виїзних успіхів і залишилася без очок у принциповому дербі."
    },
    {
        "title": "Мусіала вже тренується з основою Баварії",
        "image": "https://images.football.ua/i/news/630x373/569/569655.jpg",
        "text": "Травмований Джамал Мусіала все ближче до відновлення. Як пише пресслужба Баварії, німецький атакувальний півзахисник взяв участь у тренуванні з основним складом клубу.\nНагадаємо, що футболіст досі не грав у новому сезоні, оскільки влітку на Клубному чемпіонаті світу він зламав малогомілкову кістку та вивихнув щиколотку.\nЩоправда, тренування Мусіали з основою тривало недовго. Разом із партнерами по команді він провів розминку, зробив кілька вправ, а після знову повернувся до індивідуального відновлення. За підсумком 14 турів Баварія з відривом у дев'ять очок від другого місця лідирує в Бундеслізі. \nРаніше повідомлялося, що Ноєр пропустить залишок року через травму."
    },
    {
        "title": "РБ Лейпциг відкрив тур Бундесліги поразкою від Уніона Берлін",
        "image": "https://images.football.ua/i/news/630x373/569/569418.jpg",
        "text": "Уніон Берлін у рідних стінах переграв РБ Лейпциг у стартовому матчі 14-го туру Бундесліги, продемонструвавши максимально ефективний футбол у другому таймі. Попри те, що команда Оле Вернера більше контролювала м’яч, саме берлінці були гострішими та краще реалізували свої моменти.\nПісля рівного та жорсткого першого тайму гра «спалахнула» після перерви. На 57-й хвилині Олівер Берк відкрив рахунок красивим ударом у верхній кут. Лейпциг відповів майже одразу — свіжий Гоміс забив через дві хвилини після виходу на поле.\nАле Уніон не зупинився. На 64-й хвилині Анса замкнув подачу Тріммеля та знову вивів господарів уперед. Лейпциг тиснув, але пробити впевнену оборону берлінців більше не зміг. А в компенсований час Скарке поставив крапку — 3:1.\nЦя перемога стала для Уніона п’ятою в сезоні та дозволила відірватися від зони вильоту. Лейпциг же знову не зумів підтвердити свій статус фаворита на виїзді.\nУніон Берлін — РБ Лейпциг 3:1\nГоли: Берк, 57, Анса, 64, Скарке, 90+3 -  Гоміс, 60"
    },
    {
        "title": "Олісе — найкращий гравець Бундесліги у листопаді",
        "image": "https://images.football.ua/i/news/630x373/569/569367.jpg",
        "text": "Вінгера мюнхенської Баварії Майкла Олісе визнано найкращим гравцем німецької Бундесліги за підсумками листопада. Про це повідомляє прес-служба ліги.\nУ боротьбі за нагороду 24-річний француз випередив Деніза Ундава (Штутгарт), Яна Діоманде (РБ Лейпциг), Ваутера Бюргера (Гоффенгайм), Ібрагіма Мазу (Баєр) та Данільо Доехі (Уніон).\nМинулого місяця Олісе провів п'ять поєдинків у чемпіонаті Німеччини, в яких забив два м'ячі та віддав п'ять гольових передач.\nНинішнього сезону Майкл відіграв 28 матчів у всіх турнірах, у яких забив 12 голів та віддав 16 асистів.\nПісля 13 турів Баварія лідирує у Бундеслізі, випереджаючи Лейпциг на вісім очок. Свій наступний матч команда Венсана Компані проведе проти Майнца — гра запланована на 14 грудня."
    },
    {
        "title": "Баварія готова продати Бої в АПЛ",
        "image": "https://images.football.ua/i/news/630x373/568/568762.jpg",
        "text": "Баварія може розлучитися з французьким захисником Сашою Бої вже в зимове трансферне вікно. Про це інформує видання Bild.\nМюнхенці готові відпустити 25-річного француза, якщо отримають пропозицію у розмірі не менше 15 мільйонів євро. Захисник привернув увагу Крістал Пелес, проте англійський клуб хоче взяти гравця в оренду, а не купувати відразу.\nСаша Бої став гравцем Баварії у 2024 році. У поточному сезоні він зіграв у 14 матчах у всіх турнірах і записав на свій рахунок одну результативну передачу. Його чинний трудовий договір розрахований до кінця сезону-2027/28. \nРаніше повідомлялося, що Бенфіка зацікавлена у трансфері захисника Баварії."
    },
    {
        "title": "Кубок Німеччини: Боруссія Дортмунд вилетіла від Баєра Леверкузен, РБ Лейпциг пройшов далі ",
        "image": "https://images.football.ua/i/news/630x373/568/568732.jpg",
        "text": "У рамках головної вивіски 1/8 фіналу Кубка Німеччини між собою зустрілися два гранди німецького футболу: дортмундська Боруссія приймала на своєму полі леверкузенський Баєр.\nПереможця цього протистояння визначив єдиний гол Мази, який і вивів \"фармацевтів\" до наступного раунду турніру.\nУ паралельній зустрічі РБ Лейпциг впорався з головним аутсайдером другого дивізіону — \"бики\" здобули перемогу над Магдебургом з рахунком 3:1, а головним героєм зустрічі став Баумгартнер, який оформив дубль.\n*РБ Лейпциг — Магдебург 3:1\nГоли: Нуса, 19, Баумгартнер, 29, 54 — Гнака, 11 (пен.)"
    },
    {
        "title": "Вагнер залишив посаду тренера Аугсбурга",
        "image": "https://images.football.ua/i/news/630x373/568/568681.jpg",
        "text": "Футбольний клуб Аугсбург офіційно повідомив про звільнення 38-річного фахівця Сандро Вагнера з посади головного тренера. Про це інформує пресслужба німецького клубу.\nСпівпрацю між сторонами було припинено за обопільною згодою. Вагнер очолював команду з літа 2025 року.\nПісля 12 проведених турів чемпіонату Німеччини Аугсбург набрав лише десять балів і розташовується на 14-й позиції в турнірній таблиці.\nНаступний поєдинок у рамках німецької Бундесліги команда проведе на домашньому стадіоні проти леверкузенського Баєра в суботу, 6 грудня."
    },
    {
        "title": "Баєр у гостях обіграв Лейпциг",
        "image": "https://images.football.ua/i/news/630x373/569/569940.jpg",
        "text": "Леверкузенський Баєр у матчі 15 туру німецької Бундесліги в гостях обіграв Лейпциг із рахунком 3:1.\n\"Бики\" відкрили рахунок на 35 хвилині зусиллями Ксавера Шлагера, проте ще до перерви \"аптекарі\" не лише зрівняли цифри на табло, а й вийшли вперед — авторами голів стали Мартен Тер'є та Патрік Шик.\nОстаточну крапку в матчі поставив Монтрелл Калбрет із голом на сьомій компенсованій хвилині до другого тайму.\nПісля 15 турів Баєр та Лейпциг набрали по 29 очок і займають третє та четверте місця відповідно.\nРБ Лейпциг — Баєр Леверкузен 1:3\nГоли: Шлагер, 35 -  Тер'є, 40, Шик, 44, Калбрет, 90+7.\nРБ Лейпциг: Гулачі — Неделькович (Баку, 70), Орбан, Люкеба, Раум — Баумгартнер, Зайвальд (Бітшіабу, 89), Шлагер — Гардер, Кардосо (Максимович, 70), Гоміс (Вернер, 79).\nБаєр Леверкузен: Флеккен — Андріх, Баде, Белосян — Артур (Васкес, 83), Гарсія, Тілльман, Телла (Кофане, 77) — Тер'є (Тап, 77), Гофманн (Фернандес, 57) — Шик (Калбрет, 77).\nПопередження: Люкеба — Артур, Тап."
    }
]