[
    {
        "title": "Ліверпуль домовився про трансфер Екітіке",
        "image": "https://images.football.ua/i/news/630x373/559/559549.jpg",
        "text": "Ліверпуль досяг домовленості з Айнтрахтом щодо трансферу 23-річного нападника Юго Екітіке. Як повідомляє The Athletic, угода передбачає початковий платіж у розмірі £69 мільйонів (приблизно $92,8 млн), а також додаткові бонуси, які можуть сягнути ще £10 мільйонів.\nФранцуз уже найближчого вівторка прибуде до Великої Британії для проходження медогляду. Якщо все піде за планом, він підпише контракт із Ліверпулем на шість років і приєднається до команди у Гонконзі, де вона проводить передсезонне турне.\nДомовленість між клубами була досягнута ще в суботу, і переговори з самим гравцем пройшли без труднощів — Екітіке з самого початку віддавав перевагу саме Ліверпулю. Раніше інтерес до нього проявляв Ньюкасл, але після відмови на пропозицію в €75 мільйонів клуб змінив пріоритет на нападника Брентфорда Йоана Віссу.\nЛіверпуль цього літа вже підписав Флоріана Вірца, Джеремі Фрімпонга та Мілоша Керкеза, однак основним завданням залишалося підсилення атакувальної лінії. Після смерті Діогу Жоти клуб переглядає свою стратегію в нападі. Дарвін Нуньєс може бути проданий, а Луїс Діас повідомив про бажання змінити клуб — на нього претендують Баварія та Барселона.\nМинулого сезону Екітіке забив 22 м’ячі та віддав 12 гольових передач за Айнтрахт у всіх турнірах. Він приєднався до клубу з ПСЖ на правах оренди в січні 2024 року, а з літа став повноцінним гравцем франкфуртців за €17,5 млн. Його виступи були настільки переконливими, що він потрапив до символічної збірної Бундесліги сезону."
    },
    {
        "title": "Ліверпуль хоче підписати Родріго",
        "image": "https://images.football.ua/i/news/630x373/559/559523.jpg",
        "text": "Бразильський нападник мадридського Реала Родріго може найближчим часом змінити клубну прописку — на футболіста претендує чемпіон Англії Ліверпуль. За інформацією іспанських джерел, мерсисайдці уважно стежать за ситуацією навколо 24-річного гравця, контракт якого з Реалом чинний до літа 2028 року.\nЦе не перший інтерес англійців до Родріго — ще у 2020 році клуб уже намагався підписати його за часів Юргена Клоппа. Тепер, коли позиції бразильця в Мадриді не виглядають стабільними через серйозну конкуренцію в атаці, питання трансферу знову стало актуальним.\nУ минулому сезоні Родріго провів 54 матчі за Реал у всіх турнірах, забив 14 голів і віддав 11 результативних передач. Його трансферна вартість оцінюється в 90 мільйонів євро.\nОкрім Ліверпуля, інтерес до бразильця проявляють також інші європейські гранди — зокрема ПСЖ. Очікується, що доля вінгера може вирішитися вже до завершення літнього трансферного вікна."
    },
    {
        "title": "Гаскойн потрапив до лікарні після раптової втрати свідомості",
        "image": "https://images.football.ua/i/news/630x373/559/559522.jpg",
        "text": "Колишній півзахисник збірної Англії Пол Гаскойн був терміново шпиталізований після того, як його знайшли у напівпритомному стані в його власному будинку. Інцидент стався в п’ятницю, 18 липня. Один із друзів ексфутболіста виявив його у спальній кімнаті та викликав швидку допомогу.\nЛегенду англійського футболу доставили до реанімаційного відділення, а згодом перевели до стаціонару. Медики стабілізували стан пацієнта, і на ранок суботи, 19 липня, його життю вже нічого не загрожувало. Попри покращення, Гаскойн ще певний час залишатиметься під наглядом лікарів.\nПол Гаскойн запам’ятався яскравою кар’єрою у складі таких клубів, як Ньюкасл, Тоттенгем, Лаціо та Рейнджерс. Зі шотландським грандом він здобув два чемпіонства і національний кубок, а з Тоттенгемом – Кубок Англії. У складі збірної Англії Гаскойн провів 57 матчів і забив десять м’ячів.\nПісля завершення кар'єри футболіста Гаскойн спробував себе у тренерстві, але його досвід на чолі Кеттерінг Таун тривав лише рік. Відтоді він залишив професійний футбол, а в останні роки часто з’являвся в новинах через проблеми зі здоров’ям."
    },
    {
        "title": "Ліверпуль викладе за Екітіке 95 млн євро з бонусами — Плеттенберг",
        "image": "https://images.football.ua/i/news/630x373/559/559477.jpg",
        "text": "Перехід центрального нападника франкфуртського Айнтрахта Юго Екітіке до Ліверпуля можна вважати завершеним, передає журналіст Флоріан Плеттенберг.\nСторони досягнули принциповї домовленості з приводу трансферу 23-річного француза. Очікується, що гравець підпише розрахований до кінця червня 2031-го контракт.\nАйнтрахт Франкфурт Екітіке представляє з лютого 2024 року. Спочатку клуб Бундесліги орендував Юго в ПСЖ (3,5 млн євро), а потім, у липні, придбав його за 16,5 млн. За даними Плеттенберга, Ліверпуль викладе за бомбардира 95 млн з урахуванням бонусів.\nНа рахунку француза 26 голів і 14 асистів у 64-х матчах за \"орлів\" у всіх турнірах.\nТрансфер Екітіке відбувається на тлі невдалої спроби \"червоних\" придбати центрфорварда Ньюкасл Юнайтед Александера Ісака."
    },
    {
        "title": "Англія трансферна. Літні переходи-2025",
        "image": "https://images.football.ua/i/news/630x373/558/558398.jpg",
        "text": ""
    },
    {
        "title": "Продовження \"дружби\": Ноттінгем продав гравця за 23 млн євро до Ботафогу — той має 276 хвилин за сезон АПЛ",
        "image": "https://images.football.ua/i/news/630x373/559/559396.png",
        "text": "Ботафогу оголосив про підписання опорного півзахисника Даніло, який перейшов із англійського Ноттінгем Форест. Про це повідомляє офіційний сайт бразильського клубу.\nКонтракт із 24-річним травматичним бразильцем розрахований до липня 2029 року. У найближчі дні футболіст прибуде до Ріо-де-Жанейро для проходження медогляду. Дата презентації гравця буде оголошена пізніше.\nДаніло є вихованцем Палмейраса, у складі якого виграв Чемпіонат Пауліста, Кубок Бразилії, чемпіонат країни, Рекопу Південної Америки та двічі – Кубок Лібертадорес. У 2023 році він приєднався до Ноттінгем Форест за 20 млн євро, де провів 62 матчі, забив шість голів і віддав чотири асисти.\nЗазначимо, що майже увесь минулий сезон пройшов повз Даніло через серйозну травму (перелом) — він зіграв лише 276 хвилин у 8 матчах АПЛ та 229 хвилин у 5 іграх Кубка Англії. За інформацією Transfermarkt, за перехід опорника Ботафогу заплатив 23 млн євро.\nНагадаємо, раніше цього літнього трансферного вікна Ноттінгем Форест оформив підписання двох гравців Ботафогу - центрального захисника Жаїра Кунью (12 млн євро) та форварда Ігора Жезуса (11,6 млн євро), що наразі є найдорожчими трансферами для \"лісників\" у міжсезоння.\nЦікавим фактом є й те, що між клубами (або з недавнього часу юридично колишніми клубами) бізнесменів Джона Текстора (Ліон, Ботафогу, Крістал Пелес) та Евангелоса Марінакіса (Ноттінгем Форест, Олімпіакос) вже не перше трансферне вікно систематично відбуваються спільні угоди. \nПримітно й те, що у Ліона та Фореста були проблеми з дотриманням фінансових правил — \"ткачі\" ризикували вилетіти з Ліги 1 та отримати трансферний бан через санкції, а \"лісникам\" у позаминулому сезоні вдалося уникнути зняття очок в АПЛ завдяки низці спільних трансферів із \"холдингом Текстора\", незважаючи на публічну критику керівництва ліги."
    },
    {
        "title": "Арсенал офіційно оголосив про підписання Мадуеке",
        "image": "https://images.football.ua/i/news/630x373/559/559379.png",
        "text": "Арсенал на офіційному сайті підтвердив підписання англійського вінгера Ноні Мадуеке, який уклав із клубом довгострокову угоду.\n23-річний футболіст перебрався на Емірейтс із Челсі, де провів 92 матчі у всіх турнірах, забив 20 голів та віддав 9 асистів. У новому клубі він виступатиме під 20-м номером.\nЗа неофіційною інформацією, трансфер Ноні коштував Арсеналу 52 мільйони фунтів стерлінгів із урахуваннями бонусів.\nTalent in abundance.\n\nNoni Madueke is a Gunner ✍️\n\nNarrated by artist and Arsenal in the Community alumni, Stazzy 🎙️ pic.twitter.com/TfnkwG86Sz\nМадуеке розпочинав кар’єру в академіях Крістал Пелес та Тоттенгема, а у 2018 році перебрався до нідерландського ПСВ. У складі клубу з Ейндговена він швидко пробився до основи, дебютувавши в 17 років. Загалом англієць провів 80 поєдинків за ПСВ (20 голів + 13 асистів), після чого у січні 2023 року перейшов до Челсі.\nНоні має досвід виступів за всі юнацькі збірні Англії, а у вересні минулого року дебютував у національній команді, відзначившись асистом у матчі проти Фінляндії. Загалом на рахунку футболіста 7 ігор за головну збірну \"трьох левів\"."
    },
    {
        "title": "Браян Мбемо — гравець Манчестер Юнайтед",
        "image": "https://images.football.ua/i/news/630x373/559/559591.png",
        "text": "Манчестер Юнайтед офіційно підтвердив підписання нападника Брентфорда Браяна Мбемо, повідомляє пресслужба клубу.\nКонтракт із 25-річним камерунським гравцем розрахований до червня 2030 року з можливістю продовження ще на один рік.\nЗа даними авторитетного видання The Athletic, сума трансферу склала 65 мільйонів фунтів плюс 6 мільйонів бонусами (приблизно 79,6 млн євро).\n\"Як тільки я дізнався про можливість перейти в Манчестер Юнайтед, то не міг відмовитися. Це клуб моєї мрії, за який я вболівав із дитинства\", — зазначив Мбемо.\nБраян Мбемо перейшов у Брентфорд у 2019 році з французького Труа за 6 мільйонів євро. Минулого сезону він став одним із найкращих бомбардирів АПЛ, забивши 20 голів і зробивши 8 результативних передач у 42 матчах."
    },
    {
        "title": "Лунін відмовив Вільярреалу — ЗМІ",
        "image": "https://images.football.ua/i/news/630x373/559/559561.jpg",
        "text": "Український воротар мадридського Реала Андрій Лунін відмовив в трансфері іспанському Вільярреалу. Про це повідомляє Estadio Deportivo.\nЗа інформацією джерела, \"жовта субмарина\" дійсно була дуже зацікавлена в трансфері 26-річного українця та гарантувала йому місце в стартовому складі. Втім, Лунін вирішив залишитися в Реалі та спробувати довести свій високий рівень новому головному тренеру команди Хабі Алонсо.\nЧинна трудова угода голкіпера з \"вершковими\" розрахована до 30 червня 2030 року. Трансфермаркт оцінює його у 18 млн. євро."
    },
    {
        "title": "Стали відомі умови трансферу Рашфорда до Барселони",
        "image": "https://images.football.ua/i/news/630x373/559/559468.jpg",
        "text": "Напередодні з’явилась інформація про наближення каталонської Барселони до підписання англійського нападника Манчестер Юнайтед Маркуса Рашфорда в якості орендованого футболіста.\nСторони узгодили деталі переходу 27-річного виконавця, і вже згодом ЗМІ стали відомі їхні подробиці.\nІдеться про річну угоду вартістю 10 млн євро з опцією викупу за 30 млн євро + 5 млн євро бонусів.\nВикуп активується автоматично в разі досягнення футболістом певних умов за ходом сезону.\nУ такому випадку передбачено контракт до 2029 року за схемою 1+3.\nЗарплатня Рашфорда складатиме 12 млн євро на рік.\nОстанній момент був принциповим у перемовинах — англієць відмовився від 25% грошей, які заробив би на контракті з Юнайтед.\nДругу частину минулого сезону Маркус провів у оренді в складі бірмінгемської Астон Вілли та відзначився чотири рази й віддав шість асистів у 17 матчах."
    },
    {
        "title": "Лапорт може повернутися до Атлетіка",
        "image": "https://images.football.ua/i/news/630x373/559/559458.jpg",
        "text": "Атлетік Більбао зробив усну пропозицію Ан-Насру щодо центрального захисника Емеріка Лапорта, передає журналіст Фабріціо Романо.\nПовідомляється, що 31-річний іспанець вибув із проєкту клубу з Ер-Ріяда. Учасник Ла Ліги в свою чергу наполягає на поверненні гравця.\nЛапорт дебютував за Атлетік наприкінці листопада 2012 року. Загалом на його рахунку десять голів і шість асистів у 222-х матчах за \"левів\" у всіх турнірах. Із клубом із Більбао він виграв Суперкубок Іспанії-2015.\nНаприкінці січня 2018-го Манчестер Сіті придбав Емеріка за 65 млн євро. Після понад п'яти років у складі \"містян\" оборонець перебрався до Ан-Насра, підписавши трирічний контракт (27.5 млн).\nУ 69-ти поєдинках за клуб з Ер-Ріяда іспанець відзначився дев'ятьма голами та одним асистом. Нещодавно майбутнє центрбека пов'язували з Ювентусом."
    },
    {
        "title": "Лунін вирішив залишитися в Реалі — AS",
        "image": "https://images.football.ua/i/news/630x373/559/559428.jpg",
        "text": "Український воротар мадридського Реала Андрій Лунін цього літа не змінить клубну прописку. Про це повідомляє іспанське видання AS.\nЗа інформацією джерела, 26-річний українець остаточно вирішив залишитися в складі \"королівського\" клубу на наступний сезон. \nПри цьому, Лунін розуміє, що в нього не буде великої кількості ігрового часу в новому сезоні через перевагу Тібо Куртуа в очах головного тренера команди Хабі Алонсо.\nЗазначається, що у Андрія є пропозиції від інших клубів, але він вирішив повністю зосередитися на Реалі.\nЧинна трудова угода голкіпера з \"вершковими\" розрахована до 30 червня 2030 року. Трансфермаркт оцінює його у 18 млн. євро. Минулого сезону Андрій Лунін провів за Реал 14 матчів, попустив 19 м'ячів та 6 разів відіграв \"на нуль\".\nРаніше повідомлялося, що Куртуа продовжив контракт із Реалом."
    },
    {
        "title": "Куртуа продовжив контракт із Реалом — Marca",
        "image": "https://images.football.ua/i/news/630x373/559/559412.jpg",
        "text": "Основний воротар мадридського Реала Тібо Куртуа продовжив контракт з \"королівським\" клубом. Про це повідомляє іспанське видання Marca.\nЗа інформацією джерела, 33-річний бельгієць підписав нову угоду з \"вершковими\" до 30-го червня 2027-го року. Попередній контракт голкіпера спливав влітку 2026-го.\nНагадаємо, що Куртуа виступає у складі \"бланкос\" з літа 2018 року. Минулого сезону Тібо провів за Реал Мадрид 53 матчі, пропустив 63 м'яча та 17 разів відіграв \"на нуль\".\nРаніше повідомлялося, що Лунін дав свою згоду на трансфер у Вільярреал."
    },
    {
        "title": "Вільям Карвалью залишив Реал Бетіс після семи сезонів",
        "image": "https://images.football.ua/i/news/630x373/559/559374.jpg",
        "text": "Реал Бетіс офіційно оголосив про завершення співпраці з португальським півзахисником Вільямом Карвалью після семи років у клубі. 32-річний гравець, який приєднався до \"зелено-білих\" у 2018 році з лісабонського Спортінга, залишив значний слід в історії команди.\nКарвалью, народжений у Луанді (Ангола), зіграв 223 офіційні матчі за Реал Бетіс, забив 11 голів і віддав 16 результативних передач. Він став іноземцем із найбільшою кількістю матчів за клуб і відіграв ключову роль у завоюванні Кубка Іспанії 2022 року.\nКлуб подякував португальському гравцеві за внесок і побажав успіхів у новому етапі його кар’єри. Наразі невідомо, де Карвалью продовжить виступи, але його досвід і майстерність, ймовірно, привернуть увагу інших європейських команд.\nРаніше стало відомо, що Фірпо повертається до Бетіса."
    },
    {
        "title": "Лунін дав свою згоду на трансфер у Вільярреал — ЗМІ",
        "image": "https://images.football.ua/i/news/630x373/559/559333.jpg",
        "text": "Воротар мадридського Реалу Андрій Лунін незабаром може змінити клубну прописку, але залишитися в іспанській Ла Лізі. Про це повідомляє Estadio Deportivo.\nЗа інформацією джерела, керівництво Вільярреала зв'язалося з найближчим оточенням 26-річного українця, щоб дізнатися про можливість потенційного трансферу.\nЛунін дав свою згоду на трансфер, але все залежатиме від позиції мадридського клубу, адже контракт голкіпера розрахований до літа 2030 року.\nТакож зазначається, що Вільярреал цілком може дозволити викласти потрібну суму за гравця збірної України, оскільки нещодавно продав кількох гравців та вийшов у Лігу чемпіонів.\nМинулого сезону Лунін провів 14 матчів, з яких шість на нуль при 19 пропущених м'ячах.\nРаніше повідомлялося, що ще один клуб Ла Ліги зацікавився Луніним."
    },
    {
        "title": "Кінарейкін перебрався з Карпат у Вільярреал",
        "image": "https://images.football.ua/i/news/630x373/559/559575.jpg",
        "text": "Вільярреал на своєму офіційному сайті оголосив про підписання контракту з воротарем львівських Карпат Яківом Кінарейкіном.\nУгода з 21-річним українцем розрахована до літа 2030 року. Інші подробиці угоди не розголошуються.\nНаступного сезону Яків виступатиме за молодіжний склад команди — Вільярреал Б, який представляє третій дивізіон іспанського футболу.\nКінарейкін виступав за Карпати з літа минулого року, коли безкоштовно перебрався із Дніпра-1. На його рахунку 13 матчів, з яких п'ять на нуль за 12 пропущених м'ячів.\nРаніше повідомлялося, що Лунін відмовив Вільярреалу."
    },
    {
        "title": "Рома посилила склад хавбеком Ланса",
        "image": "https://images.football.ua/i/news/630x373/559/559517.jpg",
        "text": "Рома на своєму офіційному сайті оголосила про підписання контракту із півзахисником Ланса Нейлом Ель-Айнауї.\nУгода з 24-річним марокканцем французького походження розрахована до літа 2030 року.\nСума трансферу футболіста склала 23 мільйони євро і ще два мільйони у якості бонусів.\nBenvenuto a Roma, Neil 🇲🇦💛❤️#ASRoma pic.twitter.com/Z2xurdM4C2\nУ складі \"вовків\" Нейл виступатиме під восьмим номером.\nМинулого сезону Ель-Айнауї провів 26 матчів, у яких забив вісім голів та віддав один асист.\nРаніше головний тренер \"вовків\" Джан П'єро Гасперіні розповів про старт зборів команди та ситуацію з травмою українця Артема Довбика."
    },
    {
        "title": "Наполі купив центрального захисника Болоньї",
        "image": "https://images.football.ua/i/news/630x373/559/559514.jpg",
        "text": "Наполі на своєму офіційному сайті оголосив про підписання контракту з центральним захисником Болоньї Семом Беукемою.\nЗа інформацією інсайдера Ніколи Скіри, угода з 26-річним нідерландцем розрахована до літа 2030 року.\nСума трансферу футболіста склала 30 мільйонів євро, а сам гравець зароблятиме три мільйони євро за сезон.\nМинулого сезону Беукема провів 47 матчів, у яких віддав дві гольові передачі.\nРаніше повідомлялося, що Осімген переходить в Галатасарай."
    },
    {
        "title": "Болонья посилилася Бернардескі",
        "image": "https://images.football.ua/i/news/630x373/559/559441.jpg",
        "text": "Правий вінгер Федеріко Бернардескі підписав контракт із Болоньєю, передає офіційний сайт клубу.\nЗа даними журналіста Ніколо Скіри, контракт із 31-річним італійцем розраховано за схемою \"2+1\". Гравець отримуватиме 1,8 млн євро на рік.\nSì, 𝙁𝙀𝘿𝙀𝙍𝙄𝘾𝙊 𝘽𝙀𝙍𝙉𝘼𝙍𝘿𝙀𝙎𝘾𝙃𝙄 è rossoblù ❤️💙#WeAreOne pic.twitter.com/gIhVQudSUU\nСвій колишній клуб, а саме Торонто, Бернардескі цього літа залишив на правах вільного агента. На його рахунку 26 голів і 16 асистів у 99-ти матчах за \"червоних\" у всіх турнірах (2022-2025).\nВиступаючи за Ювентус (2017-2022) Федеріко тричі став переможцем Серії А, а також виграв Кубок і Суперкубок країни (обидва — двічі). У 2021 році фланговий нападник виграв чемпіонат Європи зі збірною Італії, за яку провів 39 поєдинків, відзначившись шістьма результативними ударами й шістьма гольовими передачами.\nВихованець Фіорентини представлятиме Болонью у футболці з 10-м номером."
    },
    {
        "title": "Італія трансферна. Літні переходи-2025",
        "image": "https://images.football.ua/i/news/630x373/558/558300.jpg",
        "text": "Всі переходи Серії А цього міжсезоння — в одному місці! Пропонуємо вам слідкувати за трансферами футболістів у рамках чемпіонату Італії в наведеній нижче таблиці.\nСкорочення:\nпо — повернення з оренди\nор — оренда\nва — вільний агент\nзк — завершив кар'єру\nбк — без клубу\nн — нападник\nп — півзахисник\nз — захисник\nв — воротар\nПримітка: суми вказані в таблиці у валюті євро (€) згідно з даними авторитетного порталу transfermarkt"
    },
    {
        "title": "Лукка приєднався до Наполі",
        "image": "https://images.football.ua/i/news/630x373/559/559357.jpg",
        "text": "Центральний нападник Удінезе Лоренцо Лукка орендований Наполі із зобов'язанням викупу, передає офіційний сайт клубу з Неаполя.\nЗа даними журналіста Ніколо Скіри, контракт із 24-річним італійцем розраховано до кінця червня 2030-го. Оренда до завершення сезону-2025/26 обійдеться неаполітанцям у 9 млн євро, тоді як викуп — у 26. 10% коштів отримає Піза.\n\nНа рахунку Лукки 23 гола й шість асистів у 75-ти матчах за Удінезе в усіх турнірах. Він провів уже п'ять поєдинків за збірну Італії, не відзначившись результативними діями.\nДо \"б'янконері\" Лоренцо виступав за вищезгадану Пізу, Аякс, Палермо й молодіжні команди (U-19) Торіно, Брешії і Віченци.\nНагадаємо, нещодавно Наполі також посилився фланговим нападником ПСВ."
    },
    {
        "title": "Наполі купив вінгера ПСВ",
        "image": "https://images.football.ua/i/news/630x373/559/559295.jpg",
        "text": "Наполі витратився на вінгера ПСВ Ноа Ланга. Угода оцінюється в 25 млн євро, контракт підписаний до літа 2030 року.\nЛанг – 26-річний універсальний нападник, його основна позиція – лівий вінгер, проте грати він може як на правому фланзі атаки, так і в центрі нападу на позиції відтягнутого форварда.\nВ активі Ланга 14 проведених матчів за збірну Нідерландів, три забиті голи.\nУ юнацькі роки він займався футболом в академіях Феєноорда і Аякса, в ПСВ опинився в 2023 році після переходу з Брюгге.\nНаполі за підсумками минулого сезону Серії А став чемпіоном Італії під керівництвом Антоніо Конте. \nРаніше повідомлялося, що Наполі погодив контракт з вінгером Болоньї."
    },
    {
        "title": "Лукман повідомив Аталанту про готовність перейти в Інтер",
        "image": "https://images.football.ua/i/news/630x373/559/559253.jpg",
        "text": "Нападник Аталанти Адемола Лукман зацікавлений у переході до Інтера, з яким його почали пов'язувати напередодні. Про це повідомляє інсайдер Фабріціо Романо.\nЗа інформацією джерела, після останніх контактів із представниками гравця стало відомо, що нігерієць вже поінформував нинішній клуб про бажання залишити Бергамо.\nІнтер планує найближчим часом подати офіційну пропозицію за 27-річного форварда. Водночас Аталанта готова вести переговори лише за умови, якщо отримає пропозицію у понад 40 мільйонів євро.\nАдемола Лукман перейшов до Аталанти влітку 2022 року з Лейпцига за близько 11 млн євро і з того часу вийшов на новий рівень своєї кар'єри, отримавши нагороду найкращого гравця Африки у 2024 році. \nМинулого сезону 27-річний нападник провів за бергамасків 40 матчів, у яких відзначився 20 голами та 7 результативними передачами."
    },
    {
        "title": "Ретегі офіційно перейшов до Аль-Кадісії за 65 млн євро",
        "image": "https://images.football.ua/i/news/630x373/559/559587.jpg",
        "text": "Аль-Кадісія офіційно оголосила про трансфер італійського форварда Матео Ретегі, права на якого раніше належали Аталанті.\nЗа неофіційною інформацією, сума угоди щодо 26-річного італійця склала 65 мільйонів євро.\nНападник підписав контракт на три роки та розпочинає новий етап кар’єри в чемпіонаті Саудівської Аравії. Для Аль-Кадісії цей трансфер став найбільшим у клубній історії.\nEl Goleador. Now a Knight ⚔️❤️#AlQadsiah | #ReteguiQadsawi\n\npic.twitter.com/xVdY8TTuZj\nРетегі виступав за Аталанту з літа 2024 року. З того моменту він провів за бергамасків 49 матчів, забив 28 голів та віддав 9 асистів."
    },
    {
        "title": "ПСЖ хоче підписати Камавінгу — Marca",
        "image": "https://images.football.ua/i/news/630x373/559/559567.jpg",
        "text": "Французький ПСЖ цього літа має намір оформити трансфер півзахисника мадридського Реала Едуардо Камавінги. Про це повідомляє іспанське видання Marca.\nЗа інформацією джерела, керівництво \"королівського\" клубу занепокоєне травматичністю 22-річного француза, тому може розглянути пропозиції по гравцю.\nЗазначається, що в трансфері Камавінги особисто зацікавлений головний тренер парижан Луїс Енріке, який вбачає у французькому півзахиснику суттєве підсилення складу команди за рахунок універсалізму гравця.\nЧинна трудова угода футболіста з \"вершковими\" розрахована до 30 червня 2029 року. Трансфермаркт оцінює його у 60 млн. євро.\nМинулого сезону Едуардо Камавінга відіграв за Реал 35 матчів, забив два голи та віддав дві результативні передачі. Також протягом сезону-2024/25 він через різноманітні травми загалом пропустив 29 матчів мадридської команди."
    },
    {
        "title": "Франція трансферна. Літні переходи",
        "image": "https://images.football.ua/i/news/630x373/558/558711.jpg",
        "text": "Всі переходи Ліги 1 цього міжсезоння — в одному місці! Пропонуємо вам стежити за переходами футболістів в рамках першості Франції у вказаній таблиці.\nСкорочення:\nпо — повернення з оренди\nор — оренда\nва — вільний агент\nзк — завершив кар'єру\nн — нападник\nп — півзахисник\nз — захисник\nв — воротар\nЗауваження: суми вказані у таблиці у валюті євро (€) згідно з даними авторитетного порталу Transfermarkt.\n\n\n\n\n\n\n\nАлуа Конфе (п, Етнікос, ва)\n\t\t\tЖосуе Касімір (н, Осер, ва)\n\t\t\tАртюр Десма (в, ва)\n\t\t\tАхмед Хассан (н, ва)\n\t\t\tФоде Балло-Туре (з, ва)\n\t\t\tАндре Аю (н, ва)\n\t\t\tЯн Кітала (н, ва)\n\t\t\tМатьє Горжлен (в, ва)\n\t\t\tдалєр кузяєв (п, ва)\n\t\t\tЖуніор Мванга (п, Страсбур, по)\n\t\t\tМахамаду Діавара (п, Ліон, по)\n\t\t\tТімоті Пембеле (з, Сандерленд, по)\n\t\t\tІльє Хусні (н, ПСЖ, по)\n\t\t\tАнтуан Жужу (н, Парма, по)"
    },
    {
        "title": "Марсель близький до придбання зірки Феєнорда",
        "image": "https://images.football.ua/i/news/630x373/559/559460.jpg",
        "text": "Марсель продовжує працювати над придбанням лівого вінгера Феєнорда Ігора Пайшана.\nЗа даними порталу Foot Mercato, клуби намагатимуться завершити трансфер 25-річного бразильця до завершення наступного тижня. З урахуванням бонусів, учасник Ліги 1 може викласти за талановитого гравця 35 мільйонів євро.\nСпочатку Марселю не вдалося задовольнити фінансові апетити Феєнорда. У той же час Олімпік уже досягнув домовленості з Пайшаном щодо розрахованого до кінця червня 2030 року контракту.\nКлуб із Роттердама придбав Ігора в рідної для нього Куритиби за 4,5 млн євро в серпні 2022-го. На рахунку флангового нападника 39 голів і 29 асистів у 129-ти матчах за Феєнорд, з яким він виграв чемпіонат, Кубок і Суперкубок Нідерландів.\nРаніше повідомлялося, що Марсель узгодив повернення Обамеянга."
    },
    {
        "title": "Монако продовжив контракт із талановитим бомбардиром",
        "image": "https://images.football.ua/i/news/630x373/559/559349.jpg",
        "text": "Центральний нападник Міка Бірет оновив свою угоду з Монако, передає офіційний сайт клубу.\n\"Червоно-білі\" придбали нині 22-річного данця в січні 2025-го. Тоді Штурм Грац отримав за нього 13 млн євро.\nТалановитий гравець гучно заявив про себе, відзначившись 13-ма голами й трьома асистами в 19-ти матчах за Монако в усіх турнірах. Спочатку контракт клубу з Біретом було розраховано до кінця червня 2029 року, але тепер він втрачає чинність однією кампанією пізніше.\n📝🔥#Biereth2030 pic.twitter.com/RWe1JsmGcP\nРаніше повідомлялося, що інший центрфорвард готовий остаточно залишити \"червоно-білих\"."
    },
    {
        "title": "Челсі відпустив Амугу до Страсбура",
        "image": "https://images.football.ua/i/news/630x373/558/558971.jpg",
        "text": "Центральний півзахисник Матіс Амугу залишив Челсі й приєднався до Страсбура, передає офіційний сайт клубу Ліги 1.\nКонтракт із 19-річним французом розраховано до кінця червня 2030-го. Сума трансферу не повідомляється, а за даними журналіста Фабріціо Романо Челсі отримав право зворотного викупу гравця.\nУ лютому 2025-го лондонський клуб придбав Амугу в рідного для нього Сент-Етьєна за 15 млн євро. Матіс провів два матчі (22 хвилини) за \"синіх\" у всіх турнірах.\nНагадаємо, у 2023 році Страсбур підписав угоду з консорціумом BlueCo, якому належить Челсі."
    },
    {
        "title": "Ліон залишається в Лізі 1 — апеляція задоволена",
        "image": "https://images.football.ua/i/news/630x373/558/558724.jpg",
        "text": "Ліон зберіг місце в Лізі 1 після рішення Національної дирекції контролю та управління футбольних клубів Франції (DNCG), яка задовольнила апеляцію клубу. Про це повідомив офіційний сайт \"ткачів\".\nПадіння Ліона: як семиразового чемпіона Франції викинули з еліти\n\"Сьогоднішнє рішення є першим кроком до відновлення довіри до Ліона. Тепер ми можемо зосередити нашу увагу на спортивних цілях, повністю готуючись до наступного сезону\", — написано в повідомленні.\nРаніше повідомлялося, що Ліон буде понижений до Ліги 2 за порушення фінансової звітності. Пізніше клуб подав апеляцію на зазначене рішення. Команда посіла шосте місце в минулому сезоні Ліги 1."
    },
    {
        "title": "Обамеянг може повернутися в Марсель",
        "image": "https://images.football.ua/i/news/630x373/558/558720.jpg",
        "text": "Нападник П'єр-Емерік Обамеянг може повернутися в чемпіонат Франції. У послугах футболіста зацікавлений Марсель. Сторони вже контактують між собою, інформує видання Footmercato.\nВідзначається, що Обамеянг обговорює з Марселем перспективу повернення в клуб цього літа.\nЗараз 36-річний нападник виступає за клуб Аль-Кадісія з Саудівської Аравії.\nРаніше Обамеянг виступав за Челсі та Арсенал, Барселону, дортмундську Боруссію, Мілан і ряд інших європейських команд. \nРаніше повідомлялося, що Пайшан може стати новою зіркою Ліги 1."
    },
    {
        "title": "ПСЖ готує покращену пропозицію по Забарному — Романо",
        "image": "https://images.football.ua/i/news/630x373/559/559610.jpg",
        "text": "Оборонець Борнмута Ілля Забарний прагне перейти до ПСЖ, і французький клуб готується зробити оновлену пропозицію щодо трансферу українського захисника. Про це повідомив авторитетний інсайдер Фабріціо Романо.\nЗа його інформацією, ще у червні між Забарним і ПСЖ було досягнуто усної домовленості. Тепер парижани знову звернуться до Борнмута з наміром просунутись у переговорах.\nПопри чутки, жодних активних контактів із Тоттенгемом щодо українця наразі не ведеться.\n22-річний захисник є одним із ключових гравців збірної України та провів сильний сезон в АПЛ, чим привернув увагу топклубів Європи.\nРаніше повідомлялося, що ПСЖ продасть росіянина через трансфер Забарного."
    },
    {
        "title": "Діас погодив контракт з Баварією — Романо",
        "image": "https://images.football.ua/i/news/630x373/559/559571.jpg",
        "text": "Вінгер англійського Ліверпуля Луїс Діас наближається до трансферу в мюнхенську Баварію. Про це повідомляє авторитетний інсайдер Фабріціо Романо.\nЗа інформацією джерела, 28-річний колумбієць вже поголив з німецьким клубом умови особистого контракту до 30 червня 2030 року.\nЗазначається, що для здійснення цього переходу Баварії треба домовитися з Ліверпулем, з яким наразі ведуться інтенсивні перемовини.\nЧинна трудова угода гравця з \"червоними\" розрахована до 30 червня 2027 року. Трансфермаркт оцінює його у 70 млн. євро.\nУ минулому сезоні Луїс Діас провів 50 матчів за Ліверпуль, забив 17 голів і віддав 8 результативних передач."
    },
    {
        "title": "Німеччина трансферна. Літні переходи",
        "image": "https://images.football.ua/i/news/630x373/558/558385.jpg",
        "text": "Всі переходи Бундесліги цього міжсезоння — в одному місці! Пропонуємо вам таблицю з літніми переходами футболістів в рамках першості Німеччини.\nСкорочення:\nпо — повернення з оренди\nор — оренда\nва — вільний агент\nзк — завершив кар'єру\nн — нападник\nп — півзахисник\nз — захисник\nв — воротар\nЗауваження: суми вказані у таблиці у валюті євро (€) згідно з даними авторитетного порталу Transfermarkt."
    },
    {
        "title": "Баварія розглядає варіант із талантом Ліона на випадок невдачі з Луїсом Діасом",
        "image": "https://images.football.ua/i/news/630x373/559/559473.jpg",
        "text": "Баварія збирається зробити нову пропозицію Ліверпулю щодо лівого вінгера Луїса Діаса, передає журналіст Фабріціо Романо.\nРаніше клуб АПЛ відмовився від 67,5 млн євро за 28-річного колумбійця. Луїс залишається головною трансферною ціллю Баварії на відповідну позицію.\nУ той же час мюнхенці вже зв'язалися з Ліоном із приводу потенційного переходу лівого вінгера Маліка Фофана. Повідомляється, що 20-річний бельгієць є однією з альтернатив \"ротен\" на випадок невдачі з Діасом.\nКонтракт Фофана з учасником Ліги 1 розраховано до кінця червня 2028 року. Ліон придбав Маліка в рідного для нього Гента за 19,5 млн євро в січні 2024-го.\nНа рахунку таланта 15 голів і сім асистів у 62-х матчах за Олімпік у всіх турнірах. Бельгійця також пов'язували з переходом до чемпіонату Англії."
    },
    {
        "title": "Лейпциг полює на талант Шахтаря",
        "image": "https://images.football.ua/i/news/630x373/559/559273.jpg",
        "text": "РБ Лейпциг активно працює над трансфером 21-річного бразильського півзахисника Марлона Гомеса з донецького Шахтаря.\nУкраїна трансферна. Літні переходи-2025\nЗа інформацією інсайдера Фабріціо Романо, німецький клуб уже надіслав першу пропозицію, але Шахтар її відхилив.\nЛейпциг не здається і готується зробити нову, покращену пропозицію, щоб підписати молодого таланта.\nГомес привернув увагу європейських клубів завдяки виступам за Шахтар, і цей трансфер може стати одним із гучних переходів цього літа (для УПЛ)."
    },
    {
        "title": "Баєр оголосив про підписання півзахисника ПСВ",
        "image": "https://images.football.ua/i/news/630x373/558/558933.jpg",
        "text": "Після відходу німецького атакувального півзахисника Флоріана Вірца до англійського Ліверпуля під час поточного трансферного вікна, леверкузенський Баєр почав пошуки гравця йому на заміну.\nЧи стане американський атакувальний півзахисник Малік Тілльман тим самим, кого шукає Ерік тен Гаг? Можливо.\nПринаймні, \"фармацевти\" погодились спробувати й заплатили за це 35 млн євро, які були прописані в якості клаусули гравця в контракті з нідерландським ПСВ.\n23-річний виконавець підписав контракт до 2030 року.\nТілльман у минулому сезоні провів 34 матчі, забив 16 голів та віддав п’ять гольових передач."
    },
    {
        "title": "Штутгарт оголосив про перехід молодого півзахисника Црвени Звезди",
        "image": "https://images.football.ua/i/news/630x373/558/558624.jpg",
        "text": "Штутгарт на своєму офіційному сайті оголосив про підписання контракту з півзахисником Црвени Звезди Лазаром Йовановичем.\nУгода з 18-річним сербом розрахована до літа 2029 року, а сума трансферу за даними ЗМІ склала близько п'яти мільйонів євро.\nЙованович є вихованцем Црвени Звезди. Минулого сезону він провів 25 матчів, у яких забив шість голів та віддав шість асистів.\nРаніше повідомлялося, що Баварія не готова запропонувати за Вольтемаде 80-100 млн."
    },
    {
        "title": "25-й кадр: яким Томаса Мюллера запам’ятають вболівальники Баварії",
        "image": "https://images.football.ua/i/news/630x373/558/558540.jpg",
        "text": "\"Якщо Мессі — чарівник, то Томас — циліндр. Ніколи не знаєш, який сюрприз вийде\", — так описав його колишній тренер збірної Німеччини Йоахім Лев.\nАтланта, 5 липня 2025 року. Чвертьфінал клубного чемпіонату світу. ПСЖ проти Баварії. На таймері 80 хвилина матчу. Венсан Компані випускає на поле Томаса Мюллера замість Кінгслі Комана. Момент історичний, бо це останній вихід Мюллера на поле у футболці мюнхенського клубу. Клубу, якому німецький півзахисник 25 років своєї кар’єри…\nЦифра 25 взагалі у цій історії невипадкова. Мюллер все життя грав за Баварію під цим номером і стільки ж років. З них 16 років – у складі першої команди. Якщо промотати в пам’яті історію Баварії за цей період, то обличчя Мюллера точно пройде 25-м кадром. Він став не просто обличчям клубу, а й повноцінним символом команди з Альянц-Арени.\n\nМагія чисел спостерігається і в кількості чемпіонських титулів, які Мюллер виграв із Баварією – їх 13. Під цим номером Томас грав вже за збірну Німеччини. Серед інших звитяг атакувального півзахисника більше немає нумерологічних цікавинок, але оцініть красу його кар’єри у Баварії: 2 Ліги чемпіонів, 2 клубних чемпіонати світу, 2 Суперкубка УЄФА, 13 чемпіонатів Німеччини, 6 Кубків та 8 Суперкубків країни. Загалом – 33 титули лише у Баварії. Але окрім успіхів, кар’єра Томаса Мюллера у Баварії налічувала чимало цікавих історій. Про найяскравіші з них і піде мова нижче.\nТомас Мюллер – людина баварської крові. Він народився у містечку Вайльхайм-ін-Обербайерн. Дитинство майбутньої зірки світового футболу проходило у селі Пель, яке налічувало лише 2500 осіб населення. Утім, не можна сказати, що родина Томаса була бідною: батько працював на заводі BMW, тому тут не буде історій про виживання у складних умовах. \nОскільки Томас та його молодший брат Саймон обожнювали футбол (а як інакше у Німеччині?!), батьки віддали їх до місцевої школи футбольного клубу Пель. Це знову ж таки до розмови про аграрні клуби: можна скільки завгодно сміятися з Кудрівки, Інгульця чи Колоса, але на прикладі Мюллера можна переконатися, що сільський футбол цілком може відкрити світу футболіста топ-рівня. У Пелі Томас грав до 10 років і після успішних виступів там потрапив в поле зору скаутів Баварії.\nЦікаво, чи були в житті Мюллера люди, які дражнили його за сільське походження? І що трапилося з їхніми обличчями, наприклад, у 2014 році, коли Томас став чемпіоном світу?\n\nТакий позивний Томас Мюллер отримав за свою здібність багато говорити та жартувати під час тренувань та матчів. У 2018 році на офіційному сайті УЄФА вийшов цілий матеріал, присвячений Мюллеру. У ньому згадувалося про це прізвисько Томаса і навіть наводилися яскраві афоризми, які німецький футболіст промовив свого часу. \"Футболісти не вміють думати далі вчорашнього дня\",  – хіба це не геніально?\nЩе одне прізвисько, яке закріпилося за Мюллером – \"Раумдойтер\". В перекладі з німецької це означає \"шукач простору\". І дійсно: якщо прослідкувати за голами Мюллера, то більшість з них він забивав просто опинившись в потрібному місці у потрібний час. \"Якби рахувалися виключно красиві голи, їх у мене назбиралося б небагато\", – наводить слова Мюллера прес-служба УЄФА.\nУ Мюллера – практично бездоганна репутація. І це попри те, що він сам стверджує, що частіше прислухався до себе, аніж до тренерів. Але чи не єдиний гучний скандал, у який потрапив Мюллер, носив зоозахисний характер. У лютому 2022 року зоозахисні організації розкритикували його за продаж сперми його коня. Річ у тім, що дружина Мюллера Ліза є професійною наїзницею і її захоплення кінним спортом підтримав і сам футболіст. Разом подружжя володіє стайнею Gut Wettlkam. \n\nСуть історії проста, як стиль гри луганської Зорі в нульові роки: компанія подружжя Мюллерів оголосила про продаж замороженої сперми коня на ім'я Д'Аві. Річ у тім, що скакун зазнав травми напередодні сезону спарювання: Д'Аві під час пробної спроби послизнувся і впав на бік. Внаслідок цього, Мюллери були змушені в десять разів знизити ціну на насіннєву рідину коня – замість 2000 євро лише 200. Це обурило зоозахисну організацію РЕТА, чиї представники у коментарях німецьким ЗМІ зробили наступну заяву.\n\"Це жорстоко, що так звані любителі коней змушують тварин, які перебувають під їхньою опікою, займатися неприродним сексом, щоб отримати від них якнайбільше прибутку. Травми, які Д'аві отримав під наглядом Лізи та Томаса Мюллерів, могли бути попереджені\", – заявила тоді представниця організації Яна Хогер. \nДо речі, Мюллер став успішним і в кінному бізнесі. Один із його вихованців, кінь на прізвисько Checker, допоміг Німеччині виграти олімпійське золото на минулорічній Олімпіаді у Парижі. Під орудою наїзника Крістіана Кулука він став найкращим в індивідуальній дисципліні. \nУ матчі із ПСЖ на клубному ЧС жахливої травми зазнав Джамал Мусіала. Але цікаво, що його та Мюллера поєднує одна історія, яка трапилася кілька років тому. \nГравці Баварії взяли участь у традиційній фотосесії з пивом наприкінці серпня 2022 року. Мюллер вирішив навчити тоді ще 19-річного Мусіалу, як правильно відкривати пляшку пива, якщо у тебе немає спеціального пристрою, а під рукою лише ще одна пляшка (погодьтеся, архіважливий скілл у житті!). З першої спроби Мусіала свій шанс не реалізував, але Мюллер на досвіді розповів молодому колезі, на чому стоїть світ.\n😉 Thomas Müller delivers assists on and off the pitch for Bayern Munich. pic.twitter.com/LbIkksgsyi\nУ людей мого покоління 13-й номер збірної Німеччини тривалий час асоціювався із Міхаелем Баллаком. І якщо напружити пам’ять, то не факт, що ви згадаєте, коли саме 13-ка Бундестім плавно перейшла до Мюллера. А сталося це в акурат перед чемпіонатом світу-2010. Тоді Баллак виступав за Челсі і у фіналі Кубка Англії проти Портсмута Міхаель зазнав ушкодження, яке змусило його пропустити мундіаль в ПАР. Мюллер на той момент встиг зіграти лише один матч за національну збірну. І у червні 2010, в контрольному матчі проти Боснії та Герцеговини, Томас вийшов на поле під 13-м номером і навіть віддав гольову передачу на Бастіана Швайнштайгера. Той матч німці виграли 3:1. І хто скаже, що 13-й номер для Мюллера не фартовий?\nНа тому чемпіонаті світу Мюллер просто сяяв: він забивав у ворота Австралії, двічі – у ворота англійців, і ще по разу – Аргентині та Уругваю (в матчі за бронзу). Тоді стало зрозуміло дві речі: те, що у збірної Німеччини з’явився новий герой і те, що Міхаель Баллак, скоріше за все, вже віджив своє у Бундестім.\n\nДо речі, Томас Мюллер пояснював свій вибір 13-го номера зовсім не бажанням підсидіти Баллака. Він обрав цю цифру, бо його тезка за прізвищем Герд Мюллер у 1970 році виграв золоту бутсу чемпіонату світу. Чотири десятиліття по тому це ж досягнення підкорилося і Томасу: в ПАР він забив 5 м’ячів. До речі, стільки ж разів герой цього матеріалу відзначився і на ЧС-2014. Тоді він тричі уразив ворота Португалії, а ще по разу дісталося США та Бразилії.\nВосени 2022 року Томас Мюллер спокійно собі грав у матчі Ліги чемпіонів проти Барселони. Поки його партнери оформлювали важливу перемогу (2:0), в цей час будинок Томаса у містечку Веттлкам грабували невідомі. \nВидання BILD писало, що грабіжники винесли гроші готівкою, ювелірні вироби та цінні речі. Загалом – добра на суму у 500 тисяч євро. Тоді писали, що коли приїхав перший поліцейський патруль, двоє зловмисників тікали з місця злочину полями. Цікаво, що того ж вечора Мюллеру виповнилося 33 роки…\nМає власний YouTube-канал\nНе футболом єдиним: Томас Мюллер ще той блогер! Він має YouTube-канал на 680 тисяч підписників, але підписників бавить контентом не часто. Контент різноманітний: як розважальний, так і невеликі інтерв’ю. Деякі відео збирають лише 10 тисяч переглядів, а деякі – 1,7 мільйона. Наприклад, в останньому відео, яке опубліковано 23 травня цього року, Мюллер змагається із Матсом Хуммельсом у грі Корнхолл."
    },
    {
        "title": "Шустер продовжив контракт з Фрайбургом",
        "image": "https://images.football.ua/i/news/630x373/559/559603.jpg",
        "text": "Фрайбург на своєму офіційному сайті оголосив про продовження контракту з головним тренером Юліаном Шустером.\nДеталі нової угоди із 40-річним фахівцем не розголошуються. Разом із ним нові контракти отримали його помічники.\nШустер очолив Фрайбург влітку 2024 року і під його керівництвом команда посіла п'яте місце у Бундеслізі та вийшла до Ліги Європи.\nТакож зазначимо, що минулого Шустер виступав за Фрайбург у якості гравців і був капітаном клубу, де провів десять років.\nРаніше повідомлялося, що Доан на порозі переходу до Айнтрахта."
    }
]