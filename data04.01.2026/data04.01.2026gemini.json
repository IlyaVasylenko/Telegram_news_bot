[
    {
        "title": "Лідс Юнайтед — Манчестер Юнайтед. Анонс і прогноз на матч АПЛ 04.01.2026",
        "image": "https://images.football.ua/i/news/630x373/570/570710.jpg",
        "text": "Початок 2026 року в АПЛ подарує нам одне з найпринциповіших дербі Англії — Лідс Юнайтед прийматиме Манчестер Юнайтед на шалено гучному Елланд Роуд. Битва Йоркширу та Ланкаширу, відома як протистояння троянд, традиційно не визнає турнірних позицій і майже завжди перетворюється на емоційний бій, у якому нерви та характер часто важать не менше за клас.\nНЕДІЛЯ, 4 СІЧНЯ, 14:30 ▪️ ЕЛЛАНД РОУД, ЛІДС ▪️ ГОЛОВНИЙ АРБІТР — ДЖАРРЕД ДЖИЛЛЕТТ ▪️ ПРЯМА ТРАНСЛЯЦІЯ — SETANTA SPORTS\nКоманда Даніеля Фарке підходить до дербі у значно кращому настрої, ніж ще місяць тому. Лідс не програє з початку грудня, провівши шість матчів без поразок, і завдяки цьому піднявся на 16-ту позицію, суттєво зменшивши тиск у боротьбі за виживання. Нульова нічия з Ліверпулем на Енфілді стала черговим підтвердженням помітного прогресу — \"павичі\" вдруге за чотири тижні зуміли стримати чинного чемпіона.\n\nКлючовою зміною стала перебудова на схему з трьома центральними захисниками та більш прямолінійний стиль гри. Лідс став організованішим і водночас не втратив агресії попереду, особливо вдома. Елланд Роуд цього сезону майже завжди бачить голи своєї команди: лише раз господарі не відзначилися, а в трьох останніх домашніх матчах Лідс забивав щонайменше тричі. Особливі надії пов’язані з Домініком Калверт-Льюїном, який, схоже, забув про свої травми, набрав фантастичну форму та забиває в шести з семи останніх матчів чемпіонату.\nДля Манчестер Юнайтед початок 2026 року — шанс перезавантажитися після нервового завершення грудня. Команда Рубена Аморіма виграла лише два з п’яти останніх матчів АПЛ і знову втратила очки там, де мала перемагати — нічия з Вулвергемптоном на Олд Траффорд лише підкреслила нестабільність \"червоних дияволів\". Очевидна проблема Юнайтед — втрата контролю після забитих м’ячів. Манкуніанці частіше за всіх у лізі дозволяють суперникам зрівнювати рахунок і вже 12 разів цього сезону пропускали після того, як виходили вперед. Попри це, команда тримається на шостому місці та всього за різницею м’ячів поступається п’ятій позиції, що може стати перепусткою до Ліги чемпіонів.\n\nАле не забуваємо, що ситуацію для МЮ ускладнює кадровий дефіцит. Через травми та відсутності на тлі Кубка африканських націй Аморім змушений експериментувати зі складом, тоді як на виїзді Юнайтед традиційно виглядає менш переконливо. Команда пропускає в кожному з 14 останніх гостьових матчів АПЛ — серія, якої клуб не мав з середини 80-х. Утім, атакувальний потенціал залишається серйозним аргументом, а Джошуа Зіркзе та Матеус Кунья здатні вплинути на результат на користь манкуніанців.\nЗа версією букмекерів, сьогодні трохи більше шансів на успіх мають підопічні Рубена Аморіма. Так, на перемогу Манчестер Юнайтед в основний час пропонується коефіцієнт 2.57, тоді як потенційний успіх Лідс Юнайтед оцінюється показником 2.66. Ймовірність нічийного результату представлена ​​коефіцієнтом 3.50. \nЛІДС ЮНАЙТЕД : Перрі — Борно, Бійол, Стрейк — Богл, Ааронсон, Штах, Ампаду, Гудмундссон — Калверт-Льюїн, Окафор\nМАНЧЕСТЕР ЮНАЙТЕД : Ламменс — Дало, Лісандро Мартінес, Гевен, Шоу — Каземіро, Угарте — Кунья, Зіркзе, Доргу — Шешко"
    },
    {
        "title": "Фулгем — Ліверпуль. Анонс і прогноз на матч АПЛ 04.01.2026",
        "image": "https://images.football.ua/i/news/630x373/570/570716.jpg",
        "text": "Крейвен Коттедж у першу неділю 2026 року прийме одну з найцікавіших афіш 20-го туру АПЛ — Фулгем проти Ліверпуля. Обидві команди розпочали новий рік із нічийних результатів — тепер вони зустрінуться в очному протистоянні, щоб визначити сильнішого.\nНЕДІЛЯ, 4 СІЧНЯ, 17:00 ▪️ КРЕЙВЕН КОТТЕДЖ, ЛОНДОН ▪️ ГОЛОВНИЙ АРБІТР — КРЕЙГ ПОУСОН ▪️ ПРЯМА ТРАНСЛЯЦІЯ — SETANTA SPORTS\nКоманда Марку Сілви проводить стабільний, хоч і без яскравих сплесків, сезон. Після 19 турів Фулгем розташувався в середині таблиці, маючи майже ідеальний баланс забитих і пропущених м’ячів. \"Дачники\" залишаються незручним суперником, особливо вдома, де вони рідко дозволяють фаворитам почуватися комфортно.\n\nОднак перед грою з Ліверпулем господарі зіткнулися з серйозними кадровими проблемами. Через Кубок африканських націй команді не допоможуть Алекс Івобі, Келвін Бессі та Самуель Чуквуезе, тоді як під питанням також участь Кенні Тете та Раяна Сессеньйона. За таких умов Фулгему доведеться компенсувати нестачу якості дисципліною, характером і максимальною концентрацією.\nЛіверпуль під керівництвом Арне Слота тримається в топ-4 і наразі залишається одним із найстабільніших колективів ліги, навіть якщо ця \"стабільність\" не дуже тішить вболівальників мерсісайдців, оскільки про захист титулу наразі не йде ніякої мови. Попри нульову нічию з Лідсом у першому матчі року, \"червоні\" демонструють уміння контролювати хід гри та знаходити рішення навіть у складних сценаріях. Чи часто трапляються такі \"складні сценарії\"? Дуже часто.\n\nОкрім цього, і гості приїдуть до Лондона не в оптимальному складі. Мохамед Салах відсутній через виступи на КАН, проблеми з травмами мають Ісак, Леоні, Джо Гомес, Ватару Ендо. Захисна лінія виглядає вразливою, проте більша глибина складу та варіативність у атаці дозволяють Ліверпулю залишатися певним фаворитом навіть за таких умов. Але чи очевидним — тут вже питання. Жоден із результатів на табло не буде сенсаційним, якщо, звісно, не враховувати якісь феєричні розгроми.\nЗа версією букмекерів, сьогодні більше шансів на успіх мають підопічні Арне Слота. Так, на перемогу Ліверпуля в основний час пропонується коефіцієнт 1.92, тоді як потенційний успіх Фулгема оцінюється показником 3.66. Ймовірність нічийного результату представлена ​​коефіцієнтом 3.75. \nФУЛГЕМ : Лено — Тете, Андерсен, Куенка, Робінсон — Лукич, Берге — Вілсон, Сміт-Роу, Кевін — Хіменес\nЛІВЕРПУЛЬ : Аліссон — Фрімпонг, Конате, ван Дейк, Керкез — Гравенберх, Джонс — Собослаї, Мак Аллістер, Гакпо — Екітіке"
    },
    {
        "title": "Дубль Райса допоміг Арсеналу здобути непросту перемогу над Борнмутом",
        "image": "https://images.football.ua/i/news/630x373/570/570777.jpg",
        "text": "Фанати лондонського Арсеналу в піднесеному настрої зустрічали різдвяно-новорічний святковий період, адже їхня команда продовжувала перемагати на чолі чемпіонських перегонів, тоді як усі конкуренти втрачали залікові бали так чи інакше. Та й узагалі вже встигло розпочатись друге коло, а команда Мікеля Артети якось не дає підстав говорити про те, що найближчим часом хтось може її посунути з першої сходинки.\nМожливо, Борнмут у домашньому матчі двадцятого туру національної першості й прагнув порушити цю серію вдалих виступів \"канонірів\" у всіх турнірах. А ще \"вишні\" мали добре пам’ятати успіхи на власному полі в очних протистояннях проти команди Мікеля Артети зразка минулої кампанії. Щоправда, колектив Андоні Іраоли відтоді зазнав чималої кількості змін.\nАрсенал тим часом на полі суперників намагався бути самим собою та тримати м’яч на старті зустрічі в спробі побудувати стабільне постачання передач до чужого штрафного. Але не вийшло — на 10 хвилині Борнмут вирішив підтиснути на чужій половині поля, підсумком чого одразу стала помилка під час передачі з лівого краю оборони від Габріела, яка дозволила Еванілсону пробити чи не порожніх воротах.\nПроте не довго свято панувало на вулицях Борнмута, і команда Іраоли прогнозовано не втримала швидкий правий фланг атаки суперників, де Мадуеке знайшов прострілом як не Інкап’є на ближній та Мартінеллі в центрі штрафного, так хоча б того-таки Габріела на дальній своїм прострілом. Виходить, що бразильський захисник сам наварив та майже сам і виправився.\nРозвивати атакувальний настрій у подальшому жодна з команд не стала в першому таймі, бо й нагальної потреби в цьому не було, і \"вишні\" цілком непогано читали позиційні атаки \"канонірів\", тож гостям не вдавалось запропонувати нам нічого цікавого.\nУ другій половині матчу Арсенал у цьому плані виявився більш успішним, і зрештою ключовим у цій грі стали два моменти до 71 хвилини, коли Райс, якого дехто з уболівальників наполегливо вимагав замінити після млявого першого тайму, у підсумку відзначився аж двічі. Півзахисник просто своєчасно опинявся на другому темпі атаки під час передач Едегора та Саки.\nБорнмут таким чином почав поступатись у два м’ячі, але від атакувального футболу все ж таки не відмовився на останніх хвилинах. Підсумком цього став гол Крупі красивим ударом із правого флангу з-за меж штрафного під дальню стійку, проти якого знову нічого не зміг заподіяти Рая. Однак фінального штурму від \"вишень\" ми так і не побачили, а точніше команда Артети зробила все від себе залежне, щоб темп атаки суперників нівелювати.\nУ наступному турі Борнмут прийматиме лондонський Тоттенгем, а лондонський Арсенал зіграє домашній матч проти Ліверпуля.\n\r\nБорнмут — Арсенал 2:3\nГоли: Еванілсон, 10, Крупі, 77 — Габріел, 16, Райс, 54, 71\nБорнмут: Петрович — Хіменес, Гілл, Сенесі, Трюффер — Скотт (Крупі, 74), Таверньєр — Семеньйо, Клюйверт (Кук, 74), Брукс (Адлі, 67) — Еванілсон (Унал, 74).\nАрсенал: Рая — Тімбер, Саліба, Габріел, Інкап’є — Едегор (Меріно, 80), Субіменді, Райс — Мадуеке (Сака, 67), Йокерес (Жезус, 66), Мартінеллі (Троссар, 67).\n\nПопередження: Семеньйо, Крупі, Адлі — Субіменді"
    },
    {
        "title": "Стали відомі деталі відходу Марески з Челсі — The Athletic",
        "image": "https://images.football.ua/i/news/630x373/570/570761.jpg",
        "text": "Відхід Енцо Марески з посади головного тренера Челсі став наслідком сукупності внутрішніх проблем, а не одного окремого епізоду. Про це повідомляє The Athletic, розкриваючи закулісні подробиці розриву співпраці між італійським фахівцем та лондонським клубом.\nЗа інформацією джерела, після нічиєї з Борнмутом Мареска залишив роздягальню без прощання з гравцями та не прийшов на післяматчеву пресконференцію. Уже 31 грудня між агентом тренера Жорже Мендешем і керівництвом Челсі відбулися переговори щодо його відходу. Формально сторони \"припинили співпрацю\" 1 січня, хоча в клубі визнають: рішення було одностайним і позиція Марески стала неприйнятною.\nОднією з ключових причин напруги стали розбіжності щодо ротації складу та рекомендацій медичного штабу. У Челсі були незадоволені тим, що Мареска неодноразово ігнорував обмеження щодо ігрового часу футболістів після травм, зокрема Ріса Джеймса, якого тренер випускав на повні 90 хвилин у кількох матчах поспіль. Це суперечило політиці клубу, який наполягає на незалежності медичного департаменту.\nТакож джерела The Athletic зазначають, що керівництво було стурбоване недостатньою довірою Марески до молодих гравців та його публічними заявами, зокрема щодо необхідності підписання центрального захисника.\nДодатковим чинником стали контакти тренера з представниками Манчестер Сіті на тлі можливого відходу Пепа Гвардіоли в майбутньому, про які Мареска був змушений поінформувати Челсі.\nНезважаючи на те, що під керівництвом італійця команда фінішувала четвертою в АПЛ минулого сезону та виграла Лігу конференцій і Клубний чемпіонат світу, останні результати — лише одна перемога в семи матчах чемпіонату — і внутрішні суперечності змусили клуб діяти негайно."
    },
    {
        "title": "Борнмут — Арсенал. Анонс і прогноз на матч АПЛ 03.01.2026",
        "image": "https://images.football.ua/i/news/630x373/570/570705.jpg",
        "text": "Перший матч 2026 року в АПЛ для Арсеналу пройде на півдні Англії, де лідер чемпіонату зустрінеться з нестабільним, але небезпечним Борнмутом. Протистояння на Віталіті Стедіум обіцяє стати серйозним тестом для обох команд: господарі шукають вихід із затяжної кризи на тлі відсутності перемог, тоді як гості прагнуть зберегти темп у чемпіонських перегонах. Інтриги в матч додає й характер тренерського протистояння двох басків: Андоні Іраола та Мікель Артета знайомі з дитинства за часів академії Антігуоко — тепер старі друзі знову зустрінуться в АПЛ.\nСУБОТА, 3 СІЧНЯ, 19:30 ▪️ ВІТАЛІТІ СТЕДІУМ, БОРНМУТ ▪️ ГОЛОВНИЙ АРБІТР — КРІС КАВАНА ▪️ ПРЯМА ТРАНСЛЯЦІЯ — SETANTA SPORTS\nБорнмут підходить до матчу без перемог у десяти турах АПЛ поспіль, хоча за грою команда Андоні Іраоли нерідко виглядає дуже конкурентно. Результативна та феєрична нічия 2:2 з Челсі на Стемфорд Брідж знову підтвердила бойовий характер \"вишень\", але водночас наголосила на хронічній проблемі команди — відсутності контролю над перебігом зустрічей. Підопічні Іраоли часто реагують на події в реальному часі, але не нав’язують власний сценарій.\n\nДомашня форма Борнмута також не надихає: лише один забитий м’яч у трьох останніх матчах на Віталіті Стедіум. Водночас господарі залишаються на безпечній відстані від зони вильоту, маючи дев’ять очок запасу. Додаткової інтриги додає фактор Антуана Семеньйо, який, попри чутки про найближчий трансфер до Манчестер Сіті, все ж має зіграти проти Арсеналу.\nАрсенал, своєю чергою, входить у 2026 рік у статусі лідера Прем’єр-ліги, першого місця у таблиці Ліги чемпіонів та з шістьма перемогами поспіль у всіх турнірах. Розгром незручної Астон Вілли (4:1), протистояння з якою вже давно має особистий характер, став яскравою заявою команди Мікеля Артети на довгоочікуване чемпіонство, яка завершила 2025 рік із найбільшою кількістю набраних очок у чемпіонаті. \"Каноніри\" дедалі впевненіше поєднують контроль м’яча з ефективною реалізацією моментів, з чим в останній місяць, заради справедливості, були помітні проблеми.\n\nНавіть на виїзді Арсенал демонструє стабільність: \"каноніри\" забивали у 12 із 13 гостьових матчів сезону, поступившись \"всуху\" лише Ліверпулю ще в серпні. Надійна оборона також не є якимось великим секретом — лише 12 пропущених м’ячів за 19 турів, що є найкращим показником ліги. Саме це дозволяє лондонцям комфортно керувати темпом гри та доводити матчі до потрібного результату навіть у непростих умовах, тоді як повернення Біг Габі та Бені Бланко (Бена Вайта) додає тренерському штабі надійності та варіативності в побудові гри від лінії захисту. Очікується, що Борнмут спробує нав’язати боротьбу за рахунок інтенсивності та швидких переходів, але структурна стабільність і клас Арсеналу роблять господарів аутсайдерами зустрічі, незважаючи на їхні перемоги в двох останніх поєдинках із \"канонірами\".\nЗа версією букмекерів, сьогодні більше шансів на успіх мають підопічні Мікеля Артети. Так, на перемогу Арсеналу в основний час пропонується коефіцієнт 1.52, тоді як потенційний успіх Борнмута оцінюється показником 6.33. Ймовірність нічийного результату представлена ​​коефіцієнтом 4.50. \nБОРНМУТ : Петрович — Сміт, Діакіте, Сенесі, Трюффер — Скотт, Таверньє — Брукс, Клюйверт, Семеньйо — Еванілсон\nАРСЕНАЛ : Рая — Тімбер, Саліба, Габріел, Льюїс-Скеллі — Едегор, Субіменді, Райс — Сака, Жезус, Троссар"
    },
    {
        "title": "Крістал Пелес здійснив рекордний трансфер ",
        "image": "https://images.football.ua/i/news/630x373/570/570720.jpg",
        "text": "Лондонський Крістал Пелес оформив трансфер вінгера Бреннана Джонсона з Тоттенгема. Про це повідомляє офіційний сайт «орлів».\nЗа інформацією Бена Джейкобса, «Пелес» заплатив «шпорам» 35 мільйонів фунтів стерлінгів, що є клубним трансферним рекордом.\nЗазначається, що 24-річний валлієць підписав контракт на чотири з половиною роки. Він виступатиме у новій команді під номером 11."
    },
    {
        "title": "Ман Сіті та Сандерленд голів не забивали, Тоттенгем та Брентфорд з Ярмолюком розійшлись миром",
        "image": "https://images.football.ua/i/news/630x373/570/570673.jpg",
        "text": "1 січня пройшли останні матчі 19-го туру АПЛ. Сандерленд приймав Ман Сіті, а Тоттенгем гостював у Брентфорда.\nОбидва матчі завершились з однаковим рахунком 0:0. Наш Єгор Ярмолюк зіграв вийшов у стартовому складі Брентфорда та був замінений на 80-й хвилині.\nПісля екватору чемпіонату Брентфорд на дев'ятому місці (27 очок), Тоттенгем на 12-й сходинці (26 очок).\nБрентфорд — Тоттенгем 0:0\nБрентфорд: Келлегер — Кайоде, Аєр, Коллінз, Генрі — Ярмолюк (Єнсен, 80), Гендерсон, Янельт — Льюїс-Поттер, Тьяго, Шаде (Нельсон, 80)\nТоттенгем: Вікаріо — Порро, Ромеро, ван де Вен, Спенс — Бентанкур, Палінья (Тель, 80), Грей — Кудус, Рішарлісон, Одобер (Коло Муані, 67)\nПопередження: Гендерсон — Палінья, Вікаріо\nМан Сіті — другий (41 бал), Сандерленд — сьомий (29 балів).\nСандерленд — Манчестер Сіті 0:0\nСандерленд: Руфс — Г'юм, Мукіеле, Альдерете, Циркін — Джака, Гертрейда — Маєнда, Ле Фе, Адінгра (Мандл, 72) — Броббі (Іcідор, 58)\nМанчестер Сіті: Доннарумма — Нунеш, Діаш, Аке, О'Райлі (Гвардіол, 57) — Сілва (Рейндерс, 86), Гонсалес (Родрі, 46), Фоден — Савіньйо (Доку, 52), Шеркі — Голанд\nПопередження: Адінгра — Аке"
    },
    {
        "title": "Манчестер Сіті — Челсі. Анонс і прогноз на матч АПЛ 04.01.2026",
        "image": "https://images.football.ua/i/news/630x373/570/570721.jpg",
        "text": "Матч на Етіхад Стедіум у 20-му турі АПЛ обіцяє стати одним із центральних уікенду: Манчестер Сіті прийматиме Челсі в момент, коли обидві команди мають серйозні турнірні завдання, але підходять до гри в абсолютно різному психологічному стані. Для господарів це шанс не відпустити конкурентів у чемпіонських перегонах, а для гостей — випробування на міцність після гучних змін на тренерському містку.\nНЕДІЛЯ, 4 СІЧНЯ, 19:30 ▪️ ЕТІХАД СТЕДІУМ, МАНЧЕСТЕР ▪️ ГОЛОВНИЙ АРБІТР — МАЙКЛ ОЛІВЕР ▪️ ПРЯМА ТРАНСЛЯЦІЯ — SETANTA SPORTS\nКоманда Пепа Гвардіоли підходить до недільного поєдинку з серією з шести матчів без поразок у Прем’єр-лізі, хоча останній тур і приніс несподівану (?) нічию з Сандерлендом, який регулярно створює проблеми так званим фаворитам протягом цього сезону. Той результат дозволив Арсеналу відірватися на чотири очки, тож будь-яка осічка зараз для \"містян\" є надто дорогою. Саме тому матч із Челсі набуває для Сіті принципового значення — перемога потрібна не лише з турнірних причин, а й для збереження психологічного тиску на лідерів.\n\nІсторія особистих зустрічей останніх років повністю на боці Манчестер Сіті. Колектив Гвардіоли не програє Челсі вже 11 матчів поспіль у всіх турнірах, а на Етіхаді лондонці не перемагали з травня 2021 року. Навіть кадрові втрати — травми Савіньйо, Ніко Гонсалеса, а також відсутність кількох гравців через Кубок Африки — не знижують очікувань від господарів. Тим паче, Родрі поступово набирає форму, а Ерлінг Голанд традиційно результативний у матчах проти \"синіх\" (та й проти будь-якої команди).\nДля Челсі поїздка до Манчестера стала ще складнішою після шокуючої відставки Енцо Марески в перший день нового року. Попри виграні трофеї, італієць не витримав тиску через нестабільні результати та розбіжності з керівництвом: лише дві перемоги в семи останніх турах АПЛ і загалом два виграші в дев’яти матчах у всіх турнірах. На Етіхаді команду очолить тимчасовий наставник Калум Макфарлейн, для якого це стане серйозним іспитом на найвищому рівні.\n\nТурнірна ситуація лондонців виглядає вкрай крихкою. П’яте місце в таблиці перед стартом туру ще залишає надії на топ-4, але конкуренція надзвичайно щільна, а поразка в Манчестері може відкинути команду ще нижче. Додатковим ударом стала дискваліфікація Мойзеса Кайседо, без якого центр поля виглядає вразливим. У таких умовах Челсі доведеться сподіватися на індивідуальну майстерність Коула Палмера та характер, щоб дати бій одному з головних фаворитів чемпіонату. Але чи є зараз цей характер? Питання, на яке ми отримаємо відповідь безпосередньо під час гри.\nЗа версією букмекерів, сьогодні більше шансів на успіх мають підопічні Пепа Гвардіоли. Так, на перемогу Манчестер Сіті в основний час пропонується коефіцієнт 1.64, тоді як потенційний успіх Челсі оцінюється показником 4.50. Ймовірність нічийного результату представлена ​​коефіцієнтом 4.50. \nМАНЧЕСТЕР СІТІ : Доннарумма — Нунеш, Діаш, Гвардіол, О’Райлі — Бернарду, Родрі, Рейндерс — Шеркі, Фоден — Голанд\nЧЕЛСІ : Санчес — Ачімпонг, Фофана, Чалоба, Гюсто — Джеймс, Енцо — Педру Нету, Палмер, Гарначо — Жуан Педро"
    },
    {
        "title": "Реал Мадрид — Бетіс. Анонс і прогноз на матч Ла Ліги 04.01.2026",
        "image": "https://images.football.ua/i/news/630x373/570/570787.jpg",
        "text": "Мадридський Реал розпочинає 2026 рік домашнім протистоянням на Сантьяго Бернабеу проти севільського Бетіса, намагаючись не відпустити Барселону у чемпіонських перегонах.\nРеал Мадрид — Бетіс\nНеділя, 4 січня, 17:15, стадіон Сантьяго Бернабеу, Мадрид\r\nПряма трансляція на медіасервісі MEGOGO. \n\nРеал Мадрид під керівництвом Хабі Алонсо завершив минулий рік на другій сходинці. \"Вершкові\" демонструють солідну форму, вигравши три останні матчі в усіх турнірах, проте стабільність команди часто порушується через епідемію травм. Початок нового року став для мадридців справжнім випробуванням: до вже звичного лазарету, де перебувають Карвахаль, Мілітао та Александер-Арнольд, додався Кіліан Мбаппе, який отримав пошкодження коліна на тренуванні. Попри ці втрати, господарів очікує насичений січень із виступами у Суперкубку Іспанії та Лізі чемпіонів, тому перемога над севільцями є критично важливою для збереження психологічного балансу та тиску на каталонців.\nБетіс прибуває до столиці у статусі міцного претендента на єврокубки, посідаючи шосте місце в таблиці. Команда Мануеля Пеллегріні традиційно є вкрай незручним суперником для грандів, про що свідчать чотири нічиї в останніх семи очних зустрічах із \"бланкос\". \"Геліополіти\" вражають своєю непоступливістю на виїзді — цього сезону вони ще не програвали в гостях у межах чемпіонату. Проте севільці також мають серйозні кадрові проблеми: через старт Кубка африканських націй склад залишили Бакамбу, Ез Абде та Амрабат, а багаторічний лідер Іско продовжує відновлення після операції. Попри це, атакуючий потенціал \"огірків\" уособлює Кучо Ернандес, який вже встиг наколотити сім м'ячів у поточному розіграші Ла Ліги.\nМатчі проти Бетіса на Бернабеу останнім часом стають для Реала справжнім іспитом на креативність — у п'яти з шести останніх домашніх ігор проти севільців мадридці не могли забити більше одного м'яча. Очікується, що Хабі Алонсо довірить місце в атаці молодому Гонсало Гарсії, який має замінити травмованого Мбаппе, тоді як Родріго та Вінісіус отримають більше свободи на флангах. Бетіс, імовірно, гратиме другим номером, розраховуючи на компактність у центрі поля та контратаки. Враховуючи прагнення обох команд розпочати рік із позитивного результату, глядачі можуть розраховувати на напружений поєдинок, де доля трьох очок може вирішитися завдяки одному індивідуальному епізоду.\nЗа версією betking на перемогу Реал Мадрид можна поставити з коефіцієнтом 1.50, тоді як потенційний успіх Бетіса оцінюється показником 7.00. Імовірність нічийного результату представлена ​​коефіцієнтом 5.00.\nРеал Мадрид: Куртуа — Вальверде, Гюйсен, Рюдігер, Каррерас — Беллінгем, Чуамені, Гюлер — Родріго, Г. Гарсія, Вінісіус.\nБетіс: Вальєс — Бельєрін, Натан, Бартра, Гомес — Деосса, Рока — Антоні, Форнальс, Руїбаль — Ернандес.\nНе зіграють: Карвахаль, Мілітао, Александер-Арнольд, Б. Діас, Мбаппе (Реал Мадрид) — Іско, Бакамбу, Ез Абде, Амрабат (Бетіс).\nПід питанням: Вальверде (Реал Мадрид) — Фірпо, Д. Льоренте (Бетіс).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Барселона з боями вирвала перемогу в каталонському дербі над Еспаньйолом",
        "image": "https://images.football.ua/i/news/630x373/570/570783.jpg",
        "text": "Особливості адміністративного устрою Іспанії дозволяють нам, як футбольним уболівальникам, насолоджуватись принциповими протистояннями поміж командами, як, здавалося б, вирішують різні завдання в турнірній таблиці. Зокрема, каталонці по-різному ставлять до представників столичного регіону, проте коли вони зустрічаються поміж собою, то стаються справді яскраві двобої.\nОчним баталіям Еспаньйола та Барселони насправді вже чимало років, і далеко не завжди рівень напруги в них відповідав очікуванням на певних етапах історії. Але в контексті вісімнадцятого туру поточного сезону сталось так, що перед початком кампанії колишній воротар \"папуг\" Жоан Гарсія ризикнув перейти до \"блаугранас\" та стати в підсумку їхнім справжнім лідером, але для фанатів колись рідної команди він одразу отримав статус вигнанця.\nА разом із ним і об’єктом ненависті для трибун Естаді Корнелья-Ель Прат став голкіпер команди Ганса-Дітера Фліка, тож перед грою букмекери навіть окрему лінію відкривали на перелік предметів, які гарантовано полетять у бік гравця гостей у будь-який момент протистояння. І справді, колись домашня для Жоана арена не гаяла жодної можливості для того, щоб нагадати йому про цей, на їхню думку \"щурячий\", учинок.\nТа й сама команда Маноло Гонсалеса нині рветься до єврокубків, тож ми гарантовано мали отримати цікаву гру. І якщо брати до уваги сценарій розвитку подій, то точно ніхто не міг очікувати, що \"папуги\" змусять атаку суперників настільки відверто стагнувати вже в першому таймі. Моменти сольних проходів Ямала із завершальними обвідними ударами до рук воротаря Дмітровича так і залишились єдиними цікавими пропозиціями від команди Фліка.\nА от Жоан Гарсія так дійсно мав виручати свою команду кілька разів ще до перерви, і особливо яскраво запам’яталось його протистояння ударам Мільї. Як тільки не спрямовував м’ячі під поперечини чи по кутах гравець Еспаньйола, але воротар Барселони завжди був на місці. А щоб команда зрештою не наробила собі лиха, Флік поперерві долучив до гри Ферміна Лопеса й зрештою явно має своїм рішенням пишатись.\nАле спочатку треба подякувати Жоану Гарсії, що така Барса в принципі трималась у цій грі до останнього. Бо на моменті посеред другого тайму з виходом віч-на-віч від Фернандеса гостей урятували хіба що жадібність самого нападника та жертовний стрибок воротаря йому в ноги, коли ворота перед одразу двома гравцями господарів мали залишатись порожніми.\nУ подальшому від голкіпера Барселони ми побачили ще кілька яскравих порятунків, тоді як за такого футболу його партнери ще й мали нахабність не використовувати божевільний шанс Еріка Гарсії, який із метру до воріт під час відскоку подачі кутового з лівого флангу на 71 хвилині не зміг переграти Дмітровича.\nВоротар \"папуг\" насправді теж провів дуже класний матч, але єдина відмінність поміж ним і Гарсією полягала в тому, що останній не пропускав. А от Еспаньйол таки не стримав опонентів, Фермін вибухнув двома гольовими передачами на Ольмо та Левандовьскі, а те, ніби зговорились, саме тонкими перекиданням воротаря суперників завершували свої гольові епізоди.\nУ наступному турі Еспаньйол поїде в гості до Леванте, а Барселона навідається до баскського Реала Сосьєдад.\nЕспаньйол — Барселона 0:2\nГоли: Ольмо, 86, Левандовські, 90\nЕспаньйол: Дмітрович — Ель-Хілалі, Калеро, Кабрера, Ромеро — Долан (Терратс, 82), Лосано, Гонсалес, Мілья (Пуадо, 83) — Фернандес Хаен (К. Гарсія, 75), Еспосіто (Хофре, 60).\nБарселона: Ж. Гарсія — Кунде, Кубарсі, Мартін (Педрі, 65), Бальде — Е. Гарсія, де Йонг — Ямал, Рафінья (Ольмо, 65), Рашфорд (Фермін, 46) — Торрес (Левандовські, 64)."
    },
    {
        "title": "Еспаньйол — Барселона. Анонс і прогноз на матч Ла Ліги 03.01.2026",
        "image": "https://images.football.ua/i/news/630x373/570/570717.jpg",
        "text": "На вболівальників чекає принципове каталонське дербі, де Еспаньйол спробує дати бій лідеру чемпіонату — Барселоні.\nЕспаньйол — Барселона\nСубота, 3 січня, 22:00, стадіон Естаді-Корнелья-Ель-Прат, Курналя-да-Льобрегат\r\nПряма трансляція на медіасервісі MEGOGO. \n\nЕспаньйол проводить один із найкращих сезонів за останні два десятиліття. Команда Маноло Гонсалеса посідає високу п'яту сходинку та реально претендує на потрапляння до Ліги чемпіонів. \"Біло-сині\" підходять до дербі на шаленому підйомі, маючи серію з п'яти перемог поспіль, включаючи нещодавній виїзний успіх проти Атлетіка (2:1).\nВдома \"папуги\" також виглядають переконливо, набравши 19 очок у дев'яти поєдинках. Проте статистика очних зустрічей із сусідами виглядає гнітюче: Еспаньйол не перемагав Барселону в чемпіонаті на рідній арені з далекого 2007 року. Ситуацію ускладнює відсутність Шарля Пікеля, який поїхав на КАН, та травма Рамона Терратса.\nБарселона Гансі Фліка завершила 2025 рік у статусі одноосібного лідера, випередивши мадридський Реал на чотири очки. \"Синьо-гранатові\" демонструють приголомшливу форму, вигравши вісім останніх матчів у Ла Лізі. Головною зброєю гостей залишається атака, яка вже перетнула позначку в 50 забитих м'ячів. Проте в обороні лідер іноді припускається помилок, пропускаючи більше за інших конкурентів із топ-сімки. Хорошою новиною для фанів став вихід із лазарету Педрі, який готовий повернутися до стартового складу. Також до тренувань повернувся Рональд Араухо, хоча його поява з перших хвилин залишається під питанням.\nДербі Барселони завжди вирізняється особливою емоційністю та безкомпромісністю, але цього разу воно має ще й колосальне турнірне значення. Господарі намагатимуться довести, що їхнє перебування у верхній частині таблиці не є випадковістю, тоді як Барселоні потрібно зберегти гандикап перед від'їздом до Саудівської Аравії на Суперкубок Іспанії.\nЗа версією betking на перемогу Барселона можна поставити з коефіцієнтом 1.55, тоді як потенційний успіх Еспаньйол оцінюється показником 5.33. Імовірність нічийного результату представлена ​​коефіцієнтом 4.75.\nЕспаньйол: Дмитрович — Ель-Гілалі, Калеро, Кабрера, Ромеро — Гонсалес, Еду, Лосано — Долан, Фернандес, Мілла.\nБарселона: Ж. Гарсія — Кунде, Кубарсі, Е. Гарсія, Бальде — Педрі, де Йонг — Ямаль, Фермін, Рафінья — Торрес.\nНе зіграють: Терратс, Пікель, Пуадо (Еспаньйол) — Крістенсен, Гаві, Ольмо (Барселона).\nПід питанням: немає (Еспаньйол) — Араухо, Педрі (Барселона).\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Серхіо Рамос хоче придбати Севілью",
        "image": "https://images.football.ua/i/news/630x373/570/570693.jpg",
        "text": "Андалузька Севілья зайшла до 2026 року з глибокими фінансовими проблемами та чутками про можливий продаж клубу.\nЗа минулий сезон \"нервіонці\" відзвітували про збитки в розмірі 54 млн євро та наразі мають борг, за офіційними даними, у розмірі 66 млн євро, тоді як зовнішні аналітики оцінюють цю суму в понад 100 млн євро.\nПри цьому клуб активно шукає можливості для подолання кризи й планує вихід на рівень беззбитковості до сезону-2026/27.\nОднак без продажу, скоріше за все, справа не зрушить із місця.\nІ тут на поміч Севільї може прийти один із найбільш зіркових її вихованців за всю історію — іспанський центральний захисник Серхіо Рамос.\nПовідомляється, що 39-річний виконавець у складі інвестиційної групи зробив пропозицію поточним власникам Севільї й планує придбати клуб.\nПеремовини наразі тривають, а тим часом Рамос шукає шляхи для повернення до Європи ще й у якості гравця."
    },
    {
        "title": "Ла Ліга-2025/26, 18 тур. Анонси поєдинків і головні інтриги",
        "image": "https://images.football.ua/i/news/630x373/570/570455.jpg",
        "text": "Іспанська Ла Ліга повертається десятьма матчами 18-го туру сезону-2025/26 після паузи через свята. Перший поєдинок турніру в 2026 році відбудеться на Естадіо де Вальєкас, де Райо Вальєкано прийматиме Хетафе.\nСлідкуйте за протистояннями в рамках чемпіонату Іспанії на Football.ua.\n18 тур. 02.01.2026\n18 тур. 03.01.2026\n18 тур. 04.01.2026\n[*] — положення в турнірній таблиці\nП'ятниця, 2 січня, 22:00. Естадіо де Вальєкас, Пуенте де Вальєкас (Мадрид)\nРайо Вальєкано завершив 2025 рік виїзною поразкою від Ельче (0:4). Тоді безвиграшна серія команди Іньїго Переса в чемпіонаті вийшла на позначку в сім матчів (4Н, 3П), в яких гравці клубу відзначилися тільки одним голом. Впевненості йому додає той факт, що Хетафе в очних зустрічах успіху не досягав із лютого 2019 року.\nОфіційним беттінг-партнером Ла Ліги в України є букмекерська компанія betking.\nХетафе програв у трьох із восьми подібних дуелей, але уникнув поразок у п'яти інших. Протягом майже семи років клуб тільки раз святкував взяття воріт цього суперника. Туром раніше колектив Хосе Бордаласа втретє поспіль зазнав \"сухої\" поразки в Ла Лізі на виїзді (Реал Бетіс, 0:4). Очікуємо, що Райо Вальєкано зможе продовжити невдалу виїзну серію свого суперника.\nСубота, 3 січня, 15:00. Естадіо ABANCA Балаїдос, Віго\nСельта закрила минулий рік безуспішним виїздом до Ов'єдо, де місцевий Реал відібрав у неї очки (0:0). Таким чином підопічні Клаудіо Хіральдеса знову стали найбільш компромісними учасниками Ла Ліги-2025/26 (вісім нічиїх). У дуелі з Валенсією ж уболівальники клубу з Віго справедливо очікуватимуть виключно здобуття трьох очок.\n\nКоманді Карлоса Корберана туром раніше не вдалося впоратися з Мальоркою вдома (1:1). Валенсія потребує залікових балів, адже відстань від 18-ї Жирони в зоні вильоту складає всього одне очко. Тим не менш, безвиграшна виїзна серія клубу в Ла Лізі (4Н, 6П) викликає значні сумніви з приводу його спроможності зачепитися в матчі проти Сельти бодай за нічию.\nСубота, 3 січня, 17:15. Естадіо Ель-Садар, Памплона\nОсасуна завершила 2025 рік упевненою домашньою звитягою над Алавесом (3:0) і тепер має намір розпочати новий третьою поспіль \"сухою\" в Ла Лізі вдома. Тим не менш, колектив Алессіо Ліші в сезоні-2025/26 не перемагав жоден із клубів, які нині йдуть у топ-10 турнірної таблиці. Очікуємо, що гості з Більбао теж не дозволять памплонцям цю ситуацію змінити.\n\nМаючи сім перемог при трьох поразках в останніх десяти матчах чемпіонату на Естадіо Ель-Садар, Атлетік буде впевнений у своїй спроможності набрати щонайменше один заліковий бал. Підопічним Ернесто Вальверде є що доводити після двох поспіль поразок у Ла Лізі, однак їхня виїзна форма викликає питання, тоді як майбутній суперник тільки вдома й почуває себе комфортно.\nСубота, 3 січня, 19:30. Естадіо Мартінес Валеро, Ельче\nЕльче туром раніше розгромом Райо Вальєкано (4:0) продовжив свою безпрограшну домашню серію в Ла Лізі (5В, 4Н). У листопаді команді Едера Сарабії удалося на Естадіо Мартінес Валеро відібрати очки в мадридського Реала й тепер вона спробує досягнути подібного в дуелі з іншим, на папері менш небезпечним суперником із топ-4 турнірної таблиці чемпіонату.\n\nВільярреал закрив 2025 рік домашньою поразкою від Барселони (0:2), принаймні на деякий час попрощавшись із третьою сходинкою Ла Ліги, яку перехопив мадридський Атлетіко. Колектив Марселіно до майбутнього протистояння підходить на тлі трьох поспіль невдач і прагне реабілітуватися перед своїми вболівальниками, хоча стосовно здобуття ним трьох очок у суботу є сумніви.\nСубота, 3 січня, 22:00. RCDE Стедіум, Корнелья де Льобрегат/Ель-Прат де Льобрегат\nПовний анонс цього протистояння читайте на нашому сайті вранці 03.01.2026.\n\nНеділя, 4 січня, 15:00. Рамон Санчес Пісхуан, Севілья\nТуром раніше Севільї очікувано не вдалося уникнути поразки від Реала в Мадриді (0:2), але вже цієї неділі підопічні Матіаса Алмейди справедливо розраховуватимуть виключно на перемогу. Клуб з однойменного міста має серію з дев'яти матчів без невдач у дуелях із Леванте в усіх турнірах (8В, 1Н) і готовий продовжити її у неділю.\n\nКлуб із Валенсії збирається дебютувати під керівництвом Луїша Каштру. Леванте від початку жовтня не перемагав у Ла Лізі (2Н, 6П), у 17-му турі за рахунок нічиєї із Реалом Сосьєдад перервавши свою програшну серію з п'яти матчів. У той же час безвиграшна в недільній дуелі із Севільєю майже напевно досягне позначки в дев'ять поєдинків.\nНеділя, 4 січня, 17:15. Естадіо Сантьяго Бернабеу, Мадрид\nПовний анонс цього протистояння читайте на нашому сайті вранці 04.01.2026.\nНеділя, 4 січня, 19:30. Мендісорроса, Віторія-Гастейс\nАлавес минулий рік завершив виїзною поразкою від Осасуни (0:3) і новий сподівається розпочати успіхом у домашньому матчі проти одного з головних претендентів на виліт. Саме на Мендісорроса команда Едуардо Коудета набрала 14 із 18-ти наявних у неї очок і в поєдинку з Реалом Ов'єдо статистика її домашніх виступів навряд чи погіршиться.\n\nГільєрмо Альмада на чолі клубу з Ов'єдо стартував нічиєю із Сельтою вдома (0:0). Реал не перемагав у Ла Лізі з кінця вересня (5Н, 5П), а в семи поспіль останніх матчах турніру не порадував своїх уболівальників жодним результативним ударом. Нинішній стан Реала Ов'єдо свідчить про майже неминучість невдачі в недільній дуелі з Алавесом.\nНеділя, 4 січня, 19:30. Естаді Мальорка Сон Муа, Пальма де Мальорка\nМальорка після виїзної нічиєї із Валенсією (1:1) сподіватиметься в недільній дуелі з Жироною продовжити свою безпрограшну домашню серію в Ла Лізі, яка нині налічує сім матчів (3В, 4Н). Колектив Ягоби Аррасате зіграв унічию з трьома іншими претендентами на виліт у попередніх чотирьох турах і тепер має серйозні наміри збільшити відрив від аутсайдерів.\n\nЖирона завершила 2025 рік очікуваною домашньою поразкою від мадридського Атлетіко (0:3). Підопічні Мічела досі перебувають у зоні вильоту й потребують залікових балів. Клуб із Каталонії не перемагав Мальорку на виїзді з травня 2015 року (2Н, 5П) і прагне перервати цю невдалу серію за рахунок майбутньої очної зустрічі.\nНеділя, 4 січня, 22:00. Аноета, Сан-Себастьян\nПовний анонс цього протистояння читайте на нашому сайті вранці 04.01.2026.\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Мбаппе пропустить мінімум три тижні через травму",
        "image": "https://images.football.ua/i/news/630x373/570/570634.jpg",
        "text": "Нападник мадридського Реала Кіліан Мбаппе не зможе допомогти своїй команді у найближчих матчах через травму. Про це повідомляє прес-служба \"вершкових\".\nПісля медичного обстеження у 27-річного француза діагностували розтягнення зв'язок лівого коліна.\nЗа даними ЗМІ, форвард пропустить близько трьох тижнів.\nТаким чином Кіліан пропустить найближчий розіграш Суперкубку Іспанії, який пройде з 7 по 11 січня.\nЦього сезону Мбаппе провів 24 матчі, в яких забив 29 голів та віддав чотири гольові передачі.\nСвій найближчий матч Реал проведе проти Бетіса – гра Ла Ліги запланована на 4 січня. Півфінал Суперкубку Іспанії проти Атлетіко відбудеться 8 січня."
    },
    {
        "title": "Еспаньйол готує \"особливий\" прийом для Жоана Гарсії",
        "image": "https://images.football.ua/i/news/630x373/570/570568.jpg",
        "text": "Еспаньйол вжив безпрецедентних заходів безпеки перед каталонським дербі проти Барселони, яке відбудеться 3 січня. Головною причиною напруги стало повернення вихованця \"папуг\" Жоана Гарсії, який влітку перейшов до складу \"синьо-гранатових\" за 25 млн євро.\nЯк повідомляє Marca, на стадіоні Корнелья-Ель Прат встановлять захисні сітки за обома воротами. Керівництво клубу прагне запобігти можливому киданню предметів у бік голкіпера з боку фанатів, які вважають його перехід зрадою. Окрім цього, на матч діятиме суворий режим допуску:\nЗаборона символіки: вболівальникам із будь-якою атрибутикою Барселони (футболки, кепки, прапори) вхід на трибуни буде закрито.\nРетельний догляд: на вході заборонять проносити ноутбуки, шоломи, валізи та великі сумки — усе, що теоретично може бути використане для кидання на поле.\nДля Жоана Гарсії це буде перша гра проти колишньої команди. Водночас Еспаньйол проводить один із найкращих сезонів за останні роки, посідаючи п'яте місце в Ла Лізі, тоді як Барселона очолює турнірну таблицю."
    },
    {
        "title": "Реал Сосьєдад — Атлетіко Мадрид. Анонс і прогноз на матч Ла Ліги 04.01.2026",
        "image": "https://images.football.ua/i/news/630x373/570/570788.jpg",
        "text": "Заключний матч недільної програми 18-го туру Ла Ліги відбудеться в Сан-Себастьяні, де кризовий Реал Сосьєдад спробує зупинити набравший оберти Атлетіко Мадрид.\nРеал Сосьєдад — Атлетіко Мадрид\nНеділя, 4 січня, 22:00, стадіон Реал Арена, Сан-Себастьян\r\nПряма трансляція на медіасервісі MEGOGO. \n\nДля Реал Сосьєдад перша частина сезону-2025/26 стала справжнім жахом — команда перебуває на 16-му місці, лише у двох пунктах від зони вильоту. Такий стан справ призвів до зміни тренера: перед зимовою перервою басків очолив Пеллегріно Матараццо. Колишній наставник Штутгарта та Гоффенгайма має вдихнути життя у колектив, який не вигравав у чемпіонаті ще з листопада. Проте дебют фахівця ускладнюється кадровим дефіцитом: через дискваліфікації гру пропустять лідери оборони та опорної зони — Субельдія та Горрочатегі. Єдиним позитивом є повернення капітана Мікеля Оярсабаля, який відновився після травми і готовий вести команду за собою.\nАтлетіко Мадрид, навпаки, пішов на канікули у чудовому гуморі, маючи серію з чотирьох перемог поспіль. Дієго Сімеоне вдалося стабілізувати гру в атаці завдяки зв'язці Альвареса та Серлота, а захист традиційно залишається одним із найміцніших у лізі. Мадридці розглядають цей виїзд як генеральну репетицію перед мадридським дербі у півфіналі Суперкубка Іспанії. Попри травму Лангле, склад \"рохібланкос\" виглядає збалансованим, особливо з поверненням Ле Нормана, який зіграє проти свого колишнього клубу.\nІсторія очних зустрічей останніх років говорить не на користь басків — Реал Сосьєдад не може обіграти мадридців у Прімері вже понад шість років. Новий тренер господарів, імовірно, спробує змінити тактичний малюнок на більш агресивний, але досвідчений Атлетіко вміло карає за будь-який вільний простір. Очікується в'язка гра з великою кількістю єдиноборств у центрі поля, де досвід Коке та енергія Барріоса мають дати гостям перевагу. Якщо баски не зможуть нейтралізувати швидкі переходи Атлетіко з оборони в атаку, втримати бодай нічию на Реал Арені їм буде вкрай складно.\nЗа версією betking на перемогу Атлетіко Мадрид можна поставити з коефіцієнтом 2.03, тоді як потенційний успіх Реал Сосьєдад оцінюється показником 3.75. Імовірність нічийного результату представлена ​​коефіцієнтом 3.69.\nРеал Сосьєдад: Реміро — Арамбуру, Чалета-Цар, Мартін, Муньйос — Солер, Марін — Кубо, Мендес, Оярсабаль — Гедеш.\nАтлетіко Мадрид: Облак — Льоренте, Ле Норман, Пубіль, Ганцко — Сімеоне, Коке, Барріос, Баена — Серлот, Альварес.\nНе зіграють: Руперес, Еррера, Субельдія, Горрочатегі, захарян, Оскарссон (Реал Сосьєдад) — Лангле, Хіменес, Руджері (Атлетіко Мадрид).\nПід питанням: Барренечеа (Реал Сосьєдад) — Н. Гонсалес (Атлетіко Мадрид).\n\nОчні зустрічі\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Лаціо — Наполі. Анонс і прогноз на матч Серії А 04.01.2026",
        "image": "https://images.football.ua/i/news/630x373/570/570789.jpg",
        "text": "У рамках 18-го туру італійської Серії А-2025/26 у Римі місцевий Лаціо прийматиме неаполітанський Наполі.\n[*] — положення в турнірній таблиці\nНЕДІЛЯ, 4 СІЧНЯ, 13:30. СТАДІО ОЛІМПІКО, РИМ. ГОЛОВНИЙ АРБІТР — ДАВІДЕ МАССА. ПРЯМА ТРАНСЛЯЦІЯ НА MEGOGO\nУникнувши поразок у шести поспіль попередніх дуелях із Наполі (4В, 2Н) у всіх турнірах, Лаціо сподіватиметься продовжити цю серію сьогодні вдень. \"Б'янкочелесті\", які протягом 2025 року зазнали трьох поразок у 18-х домашніх матчах чемпіонату при десяти нічиїх і п'яти звитягах, не сумніватимуться в своїй спроможності зачепитися бодай за один заліковий бал.\n\nТуром раніше, наприкінці грудня, підопічні Мауріціо Саррі втратили виїзну перемогу над Удінезе (1:1) через гол \"б'янконері\" в компенсований час. Тим не менш, гостей із Неаполя оборона Лаціо все одно готова стримати, але сумнівні атакувальні успіхи римлян навряд чи дозволять їм досягнути здобуття трьох очок, вкрай важливих для покращення ситуації у боротьбі за єврокубки.\nІз сімома поразками в десяти минулих поєдинках на виїзді (також три \"сухі\" перемоги) Наполі прагне обіграти свого недільного суперника вперше з вересня 2022 року, коли якраз гостював на Стадіо Олімпіко (2:1). Незадовго до Нового року-2026 дубль Расмуса Гейлунна приніс \"адзуррі\" виїзну звитягу над Кремонезе й у підсумку залишитися на прийнятній відстані від конкурентів у боротьбі за Скудетто.\n\nПопри чималу кількість невдач неаполітанців під керівництвом Антоніо Конте поза Стадіо Дієго Армандо Марадона, саме в них букмекери сьогодні вірять більше. Так, на перемогу Наполі можна поставити з коефіцієнтом 2.32, тоді як потенційний успіх Лаціо оцінюється показником 3.58. Імовірність нічиєї представлена ​​коефіцієнтом 3.06.\nЛаціо: Проведель — Марушич, Хіла, Романьйолі, Пеллегріні — Гендузі, Катальді, Башич — Канчельєрі, Нослін, Дзакканьї\nНаполі: Мілінкович-Савич — Ді Лоренцо, Ррахмані, Ж. Жезус — Політано, Лоботка, Мактоміней, Спінаццола — Нерес, Гойлунн, Ельмас"
    },
    {
        "title": "Довбика запропонували Наполі та Бенфіці",
        "image": "https://images.football.ua/i/news/630x373/570/570757.jpg",
        "text": "Український нападник Артем Довбик зайшов у період зимового трансферного вікна в якості гравця, якого активно намагатиметься позбутись італійська Рома задля оновлення власної ланки атаки на гравців, які більш пасують футболу Джан П’єро Гасперіні.\nНа початку 28-річного виконавця хотіли обміняти на Джакомо Распадорі з мадридського Атлетіко, але \"матрацників\" цей варіант не зацікавив.\nУтім, Рома від ідеї трансферу українця не відмовилась та запропонувала його чинному чемпіону країни, Наполі.\nОднак \"Партенопеї\" мають свої проблеми — вони хочуть позбутись власного нападника Лоренцо Лукки, за якого влітку заплатили 35 млн євро, і наразі неаполітаці мають \"нульовий\" трансферний баланс, порушення якого може мати серйозні для них наслідки.\nТакож довкола Довбика активізувалась і лісабонська Бенфіка, але \"орли\" пропонують наразі лише оренду.\nРому влаштує й такий варіант, але вже ближче до завершення трансферного вікна, оскільки пріоритетним є продаж.\nНагадаємо, що Жирона також отримає 10% від вартості майбутнього трансферу.\nУ цьому сезоні на рахунку Артема 15 матчів (564 хвилини), два голи та два асисти."
    },
    {
        "title": "Аталанта — Рома. Анонс і прогноз на матч Серії А 03.01.2026",
        "image": "https://images.football.ua/i/news/630x373/570/570722.jpg",
        "text": "У рамках 18-го туру італійської Серії А-2025/26 у Бергамо місцева Аталанта прийматиме римську Рому.\n[*] — положення в турнірній таблиці\nСУБОТА, 3 СІЧНЯ, 21:45. NEW BALANCE АРЕНА, БЕРГАМО. ГОЛОВНИЙ АРБІТР — МІКАЕЛЬ ФАББРІ. ПРЯМА ТРАНСЛЯЦІЯ НА MEGOGO\nДжан П'єро Гасперіні повертається до Бергамо на тлі дев'яти поспіль років на чолі місцевої Аталанти, що передували його призначенню керманичем Роми перед стартом сезону-2025/26. Після відходу своєї легенди \"нерадзуррі\" вже встигли звільнити Івана Юрича, довіривши посаду головного тренера Раффаеле Палладіно.\n\nНаприкінці грудня Аталанта провела ювілейний, десятий матч (7В, 3П) під керівництвом Палладіно, вперше за цей час не порадувавши вболівальників голами. У домашньому поєдинку з Інтером вона зазнала очікуваної поразки (0:1). Сьогоднішньому ж супернику клуб із Бергамо не поступався з березня 2022 року (5В, 1Н).\n\"Джаллороссі\" спробують перервати невдалу серію, хоча їхня суперечлива виїзна форма змушує замислитися над тим, наскільки це ймовірно. Рома програла в трьох з останніх п'яти матчів чемпіонату на виїзді й сьогодні має намір довести свою спроможність утриматися в топ-4. Туром раніше римляни вдома розібралися з Дженоа (3:1), не дозволивши Ювентусу завершити 2025 рік на четвертій сходинці.\n\nПопри кілька нещодавніх невдач, команда Гасперіні цілком спроможна сьогодні досягнути бажаного, повторивши успіх міланського гранда. У той же час за версією букмекерів більші шанси на здобуття трьох очок має не вона. На перемогу Роми можна поставити з коефіцієнтом 3.50, тоді як потенційний успіх Аталанти оцінюється показником 2.46. Імовірність нічиєї представлена ​​коефіцієнтом 3.22.\nАталанта: Карнезеккі — Джимсіті, Гін, Колашинац — Дзаппакоста, де Рон, Едерсон, Залевські — Де Кетеларе, Пашалич — Скамакка\nРома: Свілар — Манчіні, Жулковські, Ермосо — Челік, Крістанте, Коне, Веслі — Суле, Дібала — Фергюсон"
    },
    {
        "title": "Гол Леау приніс Мілану мінімальну перемогу над Кальярі",
        "image": "https://images.football.ua/i/news/630x373/570/570735.jpg",
        "text": "Мілан здобув виїзну перемогу над Кальярі у матчі 18-го туру Серії А. Єдиний і вирішальний м’яч у поєдинку на Сардинії забив Рафаель Леау, який відзначився на початку другого тайму.\nПерший тайм минув у рівній боротьбі з моментами біля обох воріт. Кальярі кілька разів небезпечно підходив до володінь Майка Меньяна, тоді як Мілан відповідав швидкими фланговими атаками. Наприкінці першої половини господарі уникнули пенальті — порушення проти Рубена Лофтуса-Чіка не було зараховане через офсайд у попередній фазі атаки.\nПісля перерви гості значно додали в інтенсивності та швидко конвертували перевагу в гол. На 50-й хвилині Адрієн Рабьо прорвався правим флангом і викотив м’яч у штрафний майданчик, де Леау прийняв передачу та потужним ударом у дальній верхній кут відкрив рахунок — 0:1.\nУ другому таймі за Мілан дебютував Ніклас Фюллькруг, який вийшов на заміну після нещодавнього переходу з Вест Гема. Кальярі намагався врятувати матч, створивши кілька небезпечних моментів, однак Меньян і оборона гостей втримали мінімальну перевагу.\nЗавдяки цій перемозі Мілан набрав важливі три очки у боротьбі за високі місця в турнірній таблиці, тоді як Кальярі продовжує балансувати поблизу зони вильоту."
    },
    {
        "title": "Довбик може покинути Рому вже взимку: форвардом цікавиться клуб із Туреччини",
        "image": "https://images.football.ua/i/news/630x373/570/570665.jpg",
        "text": "Форвард збірної України Артем Довбик може залишити Рому вже під час зимового трансферного вікна. Про це повідомляє відомий італійський інсайдер Нікола Скіра.\nЗа його інформацією, головний тренер римлян Джан П’єро Гасперіні не розглядає українського нападника як ключову фігуру у своїх тактичних планах. Саме це суттєво підвищує ймовірність відходу Довбика з клубу найближчим часом.\nІнтерес до 27-річного форварда вже проявив один із турецьких клубів, назва якого поки не розголошується. Переговори перебувають на початковій стадії, а остаточне рішення щодо можливого трансферу ще не ухвалене.\nУ поточному сезоні Артем Довбик провів за Рому 14 матчів у всіх турнірах, у яких відзначився двома забитими м’ячами та двома результативними передачами."
    },
    {
        "title": "Фенербахче наполягає на трансфері нападника Мілана",
        "image": "https://images.football.ua/i/news/630x373/570/570562.jpg",
        "text": "Форвард Мілана Крістофер Нкунку може продовжити кар'єру в Туреччині. За даними журналіста Sports Digitale Ягіза Сабунджуоглу, Фенербахче вже вступив у офіційні переговори з \"россонері\" щодо трансферу нападника. Міланці налаштовані виручити від продажу гравця 35 мільйонів євро і наразі не планують знижувати ціну. \nТурецький гранд намагається переконати італійську сторону пом'якшити фінансові вимоги, проте Мілан займає жорстку позицію. У разі успішного завершення угоди, головний тренер Фенербахче Доменіко Тедеско планує використовувати Нкунку на позиції центрального нападника або під форвардом. Фахівець добре знайомий із можливостями француза за спільною роботою в Лейпцигу.\n28-річний Крістофер Нкунку перебрався до Мілана з Челсі влітку 2025 року за 37 мільйонів євро, підписавши контракт до 2030 року.\nУ поточному сезоні француз провів за \"россонері\" 14 матчів, забивши один гол та віддавши дві результативні передачі. \nРаніше повідомлялося, що Мілан розпочав роботу над трансфером Шерифа з Анже."
    },
    {
        "title": "Серія A відмовляється від помаранчевого м’яча через проблеми з видимістю",
        "image": "https://images.football.ua/i/news/630x373/570/570558.png",
        "text": "Президент Серії A Еціо Сімонеллі підтвердив, що італійська ліга більше не використовуватиме помаранчевий м’яч у зимових матчах. Причиною стали численні скарги від уболівальників, зокрема людей із порушенням сприйняття кольорів, які не могли чітко бачити м’яч під час гри.\nЗа словами Сімонеллі, ліга вже звернулася до виробника з вимогою прискорити виготовлення нових м’ячів іншого кольору. Для проведення одного туру чемпіонату необхідно близько 500 м’ячів, не враховуючи тих, що використовуються командами на тренуваннях, тож процес заміни потребує часу.\n\"Ми отримали багато обґрунтованих скарг — люди з дальтонізмом просто не бачать цей м’яч. Ми попросили нашого постачальника пришвидшити виробництво нових м’ячів. На кожен матч потрібно 25 м’ячів, тобто приблизно 500 на тиждень, не рахуючи тренувальних. Виробництво вже запущене, але знадобиться певний час, щоб повністю відмовитися від помаранчевого варіанту. Це рішення виявилося невдалим, тож ми повернемося до жовтого або білого кольору\", — заявив Сімонеллі в ефірі програми Radio Anch'io Sport на Rai Radio 1.\nДо речі, Маліновський отримав найнижчу оцінку в матчі Дженоа проти Роми."
    },
    {
        "title": "Інтер — Болонья. Анонс і прогноз на матч Серії А 04.01.2026",
        "image": "https://images.football.ua/i/news/630x373/570/570792.jpg",
        "text": "У рамках 18-го туру італійської Серії А-2025/26 у Мілані місцевий Інтер прийматиме Болонью.\n[*] — положення в турнірній таблиці\nНЕДІЛЯ, 4 СІЧНЯ, 21:45. СТАДІО ДЖУЗЕППЕ МЕАЦЦА, МІЛАН. ГОЛОВНИЙ АРБІТР — МАРКО ГВІДА. ПРЯМА ТРАНСЛЯЦІЯ НА MEGOGO\nПісля вдалого завершення 2025 року шляхом звитяги над Аталантою в Бергамо (1:0), Інтер готується до спроби помститися Болоньї, яка вибила міланський гранд із півфіналу Суперкубка Італії у грудні. Своєму сьогоднішньому супернику \"нерадзуррі\" вдома в чемпіонаті не поступалися з липня 2020 року (3В, 2Н) і зараз, ведучи боротьбу за Скудетто, вони не мають простору для осічки.\n\nЗазнавши поразки в Дербі делла Мадонніна в листопаді, \"нерадзуррі\" здобули чотири поспіль перемоги в Серії А, три з яких були \"сухими\". Звично скромний успіх Мілана в п'ятницю дозволив \"россонері\" повернутися на першу сходинку турнірної таблиці, тож Інтер сподівається відповісти їм, вперше досягнувши серії з п'яти звитяг у чемпіонаті на чолі з Крістіаном Ківу.\nБолонья після поразки від Наполі (0:2) у фіналі Суперкубка країни не впоралася вдома із Сассуоло (1:1), продовживши свою безвиграшну серію в чемпіонаті до чотирьох матчів (2Н, 2П). Тим не менш, останнім часом проблемні для міланського гранда \"россоблу\" на виїзді в Серії А не програвали із середини вересня (3В, 3Н), реабілітувавшись за \"сухі\" невдачі у виїзних поєдинках із Міланом і Ромою (обидва — 0:1).\n\nБукмекери ж очікують на нову поразку \"россоблу\" на Стадіо Джузеппе Меацца, яка сьогоднішнім господарям поля поверне лідерство в чемпіонаті. Так, на перемогу Інтера можна поставити з коефіцієнтом 1.44, тоді як потенційний успіх Болоньї оцінюється показником 7.40. Імовірність нічийного результату представлена ​​коефіцієнтом 4.82.\nІнтер: Зоммер — Біссек, Аканджі, Бастоні — Л. Енріке, Барелла, Чалханоглу, Мхітарян, Дімарко — Мартінес, Тюрам\nБолонья: Равалья — Гольм, Геггем, Лукумі, Міранда — Побега, Фергюсон — Орсоліні, Одгор, Камб'ягі — Кастро"
    },
    {
        "title": "Ніцца орендувала форварда Айнтрахта",
        "image": "https://images.football.ua/i/news/630x373/570/570694.jpg",
        "text": "Центральний нападник франкфуртського Айнтрахта Сеп Ельє Ваї відправився в оренду до Ніцци. Про це офіційно повідомила пресслужба французького клубу. Орендна угода розрахована до завершення поточного сезону, після чого гравець має повернутися до Німеччини.\nЗа перехід 23-річного форварда Айнтрахт отримає 1,5 млн євро. У нинішньому сезоні француз взяв участь у 14 матчах в усіх турнірах, записавши на свій рахунок один забитий м'яч та три гольові передачі.\nДебют Ваї за нову команду може відбутися вже завтра, 3 січня, у домашньому поєдинку 17-го туру Ліги 1 проти Страсбура."
    },
    {
        "title": "Енріке — найкращий клубний тренер року за версією IFFHS",
        "image": "https://images.football.ua/i/news/630x373/570/570376.jpg",
        "text": "Міжнародна федерація футбольної історії та статистики IFFHS на своєму офіційному сайті опублікувала рейтинг найкращих тренерів року.\nСеред клубних наставників на першому місці опинився Луїс Енріке з ПСЖ, який набрав 222 очки.\nДруге місце посів Енцо Мареска з Челсі (60), третє – Ганс-Дітер Флік із Барселони (57). Топ-5 доповнили Венсан Компані з Баварії (42) та Мікель Артета з Арсеналу (24).\nУ рейтингу спеціалістів збірних найкращим вдруге поспіль було визнано Луїса де ла Фуенте (Іспанія) — 136 балів. З ним у першій п'ятірці опинилися Роберто Мартінес (Португалія, 83), Ліонель Скалоні (Аргентина, 59), Столе Сольбаккен (Норвегія, 48) та Томас Тухель (Англія, 41).\nРаніше повідомлялося, що Кейн очолив гонку за найпрестижнішу індивідуальну нагороду, випередивши Голанда та Мбаппе."
    },
    {
        "title": "Пішов з життя колишній тренер Марселя, який перемагав Шахтар",
        "image": "https://images.football.ua/i/news/630x373/570/570322.jpg",
        "text": "У віці 72 років пішов з життя колишній головний тренер Монпельє та Марселя Жан-Луї Гассе. Про це повідомляє офіційний сайт «олімпійців»."
    },
    {
        "title": "Дембеле визнаний найкращим спортсменом Франції у 2025 році",
        "image": "https://images.football.ua/i/news/630x373/570/570296.jpg",
        "text": "Нападника ПСЖ Усмана Дембеле було визнано найкращим спортсменом Франції за підсумками 2025 року за версією авторитетного видання L'Équipe.\nУ боротьбі за нагороду 28-річний француз набрав 803 очки, що дозволило йому випередити плавця Леона Маршана (661) та представника парусного спорту Чарлі Даліна (380).\nТакож додамо, що до топ-10 спортсменів року увійшов ще один футболіст і він також представляє ПСЖ — це форвард Дезіре Дуе, який набрав 71 очко та зайняв дев'яте місце.\nЦього сезону Дембеле провів 18 матчів, у яких забив шість голів та віддав п'ять асистів. Також він отримав Золотий м'яч. На рахунку Дуе 19 зустрічей, шість голів та чотири гольові передачі."
    },
    {
        "title": "Цікава умова ПСЖ може зірвати продовження контракту з Усманом Дембеле",
        "image": "https://images.football.ua/i/news/630x373/570/570204.jpg",
        "text": "Парі Сен-Жермен розпочав переговори щодо продовження контракту з Усманом Дембеле, попри те що чинна угода француза діє до червня 2028 року. Втім, як повідомляє Le Parisien, перемовини можуть зайти в глухий кут через нову фінансову політику клубу.\nЗа інформацією джерела, керівництво ПСЖ на чолі з Нассером Аль-Хелаїфі висуває гравцям, які ведуть переговори про нові контракти, спільну умову: нижча базова зарплата з компенсацією у вигляді підвищених бонусів за індивідуальні та командні досягнення.\nТакий підхід уже застосовується у переговорах з Вілліаном Пачо та Ібраїмом Мбає й є частиною стратегії зі стабілізації фінансів клубу.\nЦя модель не надто влаштовує володаря Золотого м'яча-2025 Дембеле, який має схильність до травм і побоюється втрати доходів у разі проблем зі здоров’ям. За даними Le Parisien, саме цей фактор може стати принциповою розбіжністю сторін, здатною зірвати домовленість.\nЖурналісти проводять паралелі з ситуацією воротаря Джанлуїджі Доннарумми, який не прийняв подібні умови та влітку залишив ПСЖ, перейшовши до Манчестер Сіті."
    },
    {
        "title": "Цітаішвілі зацікавив Ліон, Лілль, Лаціо та Вільярреал",
        "image": "https://images.football.ua/i/news/630x373/570/570200.jpg",
        "text": "Вінгер Меца Георгі Цітаішвілі, права на якого все ще належать київському Динамо, привернув увагу низки клубів Ліги 1 та європейських чемпіонатів завдяки яскравим виступам у поточному сезоні. Про це повідомляє FootMercato.\n25-річний футболіст, який виступає за французький клуб на правах оренди, перебуває у центрі трансферної уваги на тлі своєї контрактної ситуації. 30 червня 2026 року завершаться як орендна угода з французьким клубом, так і контракт гравця з київським Динамо, після чого він стане вільним агентом.\nЗа інформацією джерела, інтерес до грузинського вінгера проявляють Ліон та Лілль, а також італійський Лаціо. Окрему зацікавленість виявляє Вільярреал, де виступає співвітчизник Цітаішвілі Жорж Мікаутадзе, який нібито переконує керівництво іспанського клубу запросити партнера по збірній.\nУ поточному сезоні Георгі Цітаішвілі провів 16 матчів у Лізі 1, у яких забив 2 голи та віддав 1 результативну передачу. Його впевнена гра, зокрема у матчі проти ПСЖ, в якому він забив гол, лише посилила інтерес до футболіста напередодні відкриття трансферного ринку."
    },
    {
        "title": "Арсенал та німецькі гранди полюють на юного таланта Марселя",
        "image": "https://images.football.ua/i/news/630x373/570/570166.jpg",
        "text": "Півзахисник Марселя Дерріл Бакола має неабиякий попит на трансферному ринку. Про це повідомляють журналісти видання Footmercato.\nЗгідно з інформацією джерела, у послугах перспективного французького хавбека серйозно зацікавлені лондонський Арсенал, а також представники німецької Бундесліги — Штутгарт і дортмундська Боруссія. Чинна трудова угода футболіста з провансальським клубом розрахована до середини 2027 року.\nУ поточному сезоні-2025/26 Бакола вже встиг взяти участь у семи поєдинках чемпіонату Франції. Окрім цього, юний півзахисник яскраво проявив себе у матчі загального етапу Ліги чемпіонів проти Ньюкаслу (2:1), де записав на свій рахунок результативну передачу. \nРаніше повідомлялося, що Айдара перейшов з Лейпцига у Ланс."
    },
    {
        "title": "ПСЖ визначився із планами на зимове трансферне вікно",
        "image": "https://images.football.ua/i/news/630x373/570/570696.jpg",
        "text": "З'явилася інформація щодо планів ПСЖ на зимовий трансферний період. Керівництво клубу цілком задоволене поточним підбором виконавців, тому покупки у січні вважаються малоймовірними.\nПопри затишшя на ринку зараз, парижани вже закладають фундамент для літньої кампанії. У сферу інтересів клубу потрапили два 17-річні таланти лісабонської Бенфіки — нападник Анісіу Кабрал та півзахисник Рафаель Кінтас. Очікується, що обидва гравці можуть поповнити склад чинного чемпіона Франції найближчим літом.\nПроте ПСЖ доведеться витримати серйозну конкуренцію: за португальськими вундеркіндами також активно стежать Манчестер Юнайтед та Манчестер Сіті.\nНагадаємо, що після 16 турів Ліги 1 ПСЖ посідає другу сходинку в таблиці, відстаючи від лідируючого Ланса лише на один бал. \nРаніше повідомлялося, що Енріке — найкращий клубний тренер року за версією IFFHS."
    },
    {
        "title": "У битві двох Боруссій вирішальний гол забив Баєр",
        "image": "https://images.football.ua/i/news/630x373/569/569883.jpg",
        "text": "У першому поєдинку 15-го туру німецької Бундесліги Боруссія Дортмунд на своєму полі переграла Боруссію Менхенгладбах з рахунком 2:0. Команда Ніко Ковача продовжила серію впевнених виступів у чемпіонаті, контролюючи хід гри майже протягом усього матчу.\nГосподарі швидко захопили ініціативу й відкрили рахунок уже на 10-й хвилині. Юліан Брандт замкнув точну подачу Нікласа Зюле з правого флангу, ефектно пробивши з льоту. Після цього дортмундці не знижували темпу, створювали моменти та кілька разів були близькі до другого гола, але на перерву команди пішли за мінімальної переваги господарів.\nПісля відпочинку Менхенгладбах намагався активізуватися, однак Боруссія Дортмунд надійно діяла в обороні й не дозволяла супернику створити справжню загрозу. Остаточно долю зустрічі було вирішено вже в компенсований час — на 90+7-й хвилині Максиміліан Баєр, який вийшов на заміну, реалізував передачу Фабіу Сілви та зняв усі питання щодо переможця.\nЗавдяки цій перемозі Боруссія Дортмунд зміцнила свої позиції у верхній частині турнірної таблиці, тоді як Боруссія Менхенгладбах перервала серію виїзних успіхів і залишилася без очок у принциповому дербі."
    },
    {
        "title": "Мусіала вже тренується з основою Баварії",
        "image": "https://images.football.ua/i/news/630x373/569/569655.jpg",
        "text": "Травмований Джамал Мусіала все ближче до відновлення. Як пише пресслужба Баварії, німецький атакувальний півзахисник взяв участь у тренуванні з основним складом клубу.\nНагадаємо, що футболіст досі не грав у новому сезоні, оскільки влітку на Клубному чемпіонаті світу він зламав малогомілкову кістку та вивихнув щиколотку.\nЩоправда, тренування Мусіали з основою тривало недовго. Разом із партнерами по команді він провів розминку, зробив кілька вправ, а після знову повернувся до індивідуального відновлення. За підсумком 14 турів Баварія з відривом у дев'ять очок від другого місця лідирує в Бундеслізі. \nРаніше повідомлялося, що Ноєр пропустить залишок року через травму."
    },
    {
        "title": "РБ Лейпциг відкрив тур Бундесліги поразкою від Уніона Берлін",
        "image": "https://images.football.ua/i/news/630x373/569/569418.jpg",
        "text": "Уніон Берлін у рідних стінах переграв РБ Лейпциг у стартовому матчі 14-го туру Бундесліги, продемонструвавши максимально ефективний футбол у другому таймі. Попри те, що команда Оле Вернера більше контролювала м’яч, саме берлінці були гострішими та краще реалізували свої моменти.\nПісля рівного та жорсткого першого тайму гра «спалахнула» після перерви. На 57-й хвилині Олівер Берк відкрив рахунок красивим ударом у верхній кут. Лейпциг відповів майже одразу — свіжий Гоміс забив через дві хвилини після виходу на поле.\nАле Уніон не зупинився. На 64-й хвилині Анса замкнув подачу Тріммеля та знову вивів господарів уперед. Лейпциг тиснув, але пробити впевнену оборону берлінців більше не зміг. А в компенсований час Скарке поставив крапку — 3:1.\nЦя перемога стала для Уніона п’ятою в сезоні та дозволила відірватися від зони вильоту. Лейпциг же знову не зумів підтвердити свій статус фаворита на виїзді.\nУніон Берлін — РБ Лейпциг 3:1\nГоли: Берк, 57, Анса, 64, Скарке, 90+3 -  Гоміс, 60"
    },
    {
        "title": "Олісе — найкращий гравець Бундесліги у листопаді",
        "image": "https://images.football.ua/i/news/630x373/569/569367.jpg",
        "text": "Вінгера мюнхенської Баварії Майкла Олісе визнано найкращим гравцем німецької Бундесліги за підсумками листопада. Про це повідомляє прес-служба ліги.\nУ боротьбі за нагороду 24-річний француз випередив Деніза Ундава (Штутгарт), Яна Діоманде (РБ Лейпциг), Ваутера Бюргера (Гоффенгайм), Ібрагіма Мазу (Баєр) та Данільо Доехі (Уніон).\nМинулого місяця Олісе провів п'ять поєдинків у чемпіонаті Німеччини, в яких забив два м'ячі та віддав п'ять гольових передач.\nНинішнього сезону Майкл відіграв 28 матчів у всіх турнірах, у яких забив 12 голів та віддав 16 асистів.\nПісля 13 турів Баварія лідирує у Бундеслізі, випереджаючи Лейпциг на вісім очок. Свій наступний матч команда Венсана Компані проведе проти Майнца — гра запланована на 14 грудня."
    },
    {
        "title": "Баварія готова продати Бої в АПЛ",
        "image": "https://images.football.ua/i/news/630x373/568/568762.jpg",
        "text": "Баварія може розлучитися з французьким захисником Сашою Бої вже в зимове трансферне вікно. Про це інформує видання Bild.\nМюнхенці готові відпустити 25-річного француза, якщо отримають пропозицію у розмірі не менше 15 мільйонів євро. Захисник привернув увагу Крістал Пелес, проте англійський клуб хоче взяти гравця в оренду, а не купувати відразу.\nСаша Бої став гравцем Баварії у 2024 році. У поточному сезоні він зіграв у 14 матчах у всіх турнірах і записав на свій рахунок одну результативну передачу. Його чинний трудовий договір розрахований до кінця сезону-2027/28. \nРаніше повідомлялося, що Бенфіка зацікавлена у трансфері захисника Баварії."
    },
    {
        "title": "Кубок Німеччини: Боруссія Дортмунд вилетіла від Баєра Леверкузен, РБ Лейпциг пройшов далі ",
        "image": "https://images.football.ua/i/news/630x373/568/568732.jpg",
        "text": "У рамках головної вивіски 1/8 фіналу Кубка Німеччини між собою зустрілися два гранди німецького футболу: дортмундська Боруссія приймала на своєму полі леверкузенський Баєр.\nПереможця цього протистояння визначив єдиний гол Мази, який і вивів \"фармацевтів\" до наступного раунду турніру.\nУ паралельній зустрічі РБ Лейпциг впорався з головним аутсайдером другого дивізіону — \"бики\" здобули перемогу над Магдебургом з рахунком 3:1, а головним героєм зустрічі став Баумгартнер, який оформив дубль.\n*РБ Лейпциг — Магдебург 3:1\nГоли: Нуса, 19, Баумгартнер, 29, 54 — Гнака, 11 (пен.)"
    },
    {
        "title": "Вагнер залишив посаду тренера Аугсбурга",
        "image": "https://images.football.ua/i/news/630x373/568/568681.jpg",
        "text": "Футбольний клуб Аугсбург офіційно повідомив про звільнення 38-річного фахівця Сандро Вагнера з посади головного тренера. Про це інформує пресслужба німецького клубу.\nСпівпрацю між сторонами було припинено за обопільною згодою. Вагнер очолював команду з літа 2025 року.\nПісля 12 проведених турів чемпіонату Німеччини Аугсбург набрав лише десять балів і розташовується на 14-й позиції в турнірній таблиці.\nНаступний поєдинок у рамках німецької Бундесліги команда проведе на домашньому стадіоні проти леверкузенського Баєра в суботу, 6 грудня."
    },
    {
        "title": "Баєр у гостях обіграв Лейпциг",
        "image": "https://images.football.ua/i/news/630x373/569/569940.jpg",
        "text": "Леверкузенський Баєр у матчі 15 туру німецької Бундесліги в гостях обіграв Лейпциг із рахунком 3:1.\n\"Бики\" відкрили рахунок на 35 хвилині зусиллями Ксавера Шлагера, проте ще до перерви \"аптекарі\" не лише зрівняли цифри на табло, а й вийшли вперед — авторами голів стали Мартен Тер'є та Патрік Шик.\nОстаточну крапку в матчі поставив Монтрелл Калбрет із голом на сьомій компенсованій хвилині до другого тайму.\nПісля 15 турів Баєр та Лейпциг набрали по 29 очок і займають третє та четверте місця відповідно.\nРБ Лейпциг — Баєр Леверкузен 1:3\nГоли: Шлагер, 35 -  Тер'є, 40, Шик, 44, Калбрет, 90+7.\nРБ Лейпциг: Гулачі — Неделькович (Баку, 70), Орбан, Люкеба, Раум — Баумгартнер, Зайвальд (Бітшіабу, 89), Шлагер — Гардер, Кардосо (Максимович, 70), Гоміс (Вернер, 79).\nБаєр Леверкузен: Флеккен — Андріх, Баде, Белосян — Артур (Васкес, 83), Гарсія, Тілльман, Телла (Кофане, 77) — Тер'є (Тап, 77), Гофманн (Фернандес, 57) — Шик (Калбрет, 77).\nПопередження: Люкеба — Артур, Тап."
    }
]