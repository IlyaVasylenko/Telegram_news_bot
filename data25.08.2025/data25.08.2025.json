[
    {
        "title": "Манчестер Юнайтед зіграв унічию проти Фулгема",
        "image": "https://images.football.ua/i/news/630x373/561/561896.jpg",
        "text": "Манчестер Юнайтед тиждень тому брав участь у головній події стартового вікенду нового сезону англійської Прем’єр-ліги та в несамовитій боротьбі поступився лондонському Арсеналу (0:1) на полі власного стадіону Олд Траффорд. Тоді гра \"Червоних дияволів\" багатьом припала до душі, а отже всі очікували з нетерпінням на продовження від команди Рубена Аморіма, яке також мало відбутись у слоті прайм-тайм неділі вже в контексті другого туру.\nХоча головна афіша цього ігрового раунду все одно на нас очікує пізно ввечері понеділка. А Юнайтед тим часом завітав на Крейвен Коттедж у гості до лондонського Фулгема, який у стартовому турі добряче натерпівся в протистоянні проти Брайтона (1:1). І з таким настроєм грати в атакувальний футбол, який демонструвала команда Аморіма на перших хвилинах, залишалось лише дивуватись, як гості не можуть відкрити рахунок.\nУсе вдавалось Юнайтед попереду, окрім власне завершальної дії. Бо Кунья в своїх двох швидких моментах зацідив м’ячем над воротами, а потім у наступній атаці — у праву стійку, а згодом і програв дуель Лено, коли блискуче закидання майже з власного штрафного на нього віддав Баїндир. Щоправда, до цього воротар \"Червоних дияволів\" також устиг урятувати власну команду від удару Кінга на правому фланзі власних володінь. А згодом і від дальнього пострілу Івобі.\nДалі почало складатись таке враження, що команди злякались власного атакувального футболу й високих швидкостей, які самі ж і запропонували нам. Вони спробували скинути оберти, але це обернулось на боротьбу, не кожній з якої є місце на футбольному полі. Наприклад, Бессі на 35 хвилині міг би й не демонструвати Маунту своє вміння кидати людей через стегно, бо не на татамі ж ми граємо у футбол.\nАле з призначеного після перегляду VAR пенальті удар Бруну Фернандеша вперше з грудня 2023 полетів не в сітку чужих воріт, а на трибуни, що неабияк розчарувало Аморіма, бо його команда впустила відмінну нагоду таки дотиснути суперників у першому таймі. Але зробила це в другому, і знову за допомоги кутового. На 58 хвилині Йоро завершив подачу із стандарту на дальній відверто невдалим ударом головою, але Муніз підставив спину, і м’яч відскочив у сітку.\nІ начебто привід потішитись для фанатів Юнайтед, але всі чекали на момент, коли Марку Сілва почне робити фірмові заміни. І недарма — на 71 хвилині випустили на поле Еміля Сміт-Роу, а менш ніж за два оберти секундної стрілки він на ближній стійці завершив подачу з лівого флангу від Івобі. Аморім теж спробував зробити \"фінт Сілви\", але Магвайр своєю нагодою з ударом головою на останніх хвилинах скористатись не зумів. Тож \"Червоні дияволі\" знову не перемогли, як і Фулгем.\nУ наступному турі лондонський Фулгем гостюватиме в Челсі в рамках столичного дербі, тоді як Манчестер Юнайтед прийматиме Бернлі.\n\r\nФулгем — Манчестер Юнайтед 1:1\nГоли: Сміт-Роу, 73 — Муніз, 58 (авт.)"
    },
    {
        "title": "Ярмолюк обійшов Реброва за кількістю матчів в АПЛ",
        "image": "https://images.football.ua/i/news/630x373/561/561863.jpg",
        "text": "В рамках 2-го туру англійської Прем'єр-ліги Брентфорд мінімально переміг бірмінгемську Астон Віллу (1:0).\nВ стартовому складі \"бджіл\" вийшов український півзахисник Єгор Ярмолюк, який провів на футбольному полі 79 хвилин. Цей матч став для 21-річного гравця 60-м у чемпіонаті Англії.\nТаким чином, Ярмолюк обійшов за цим показником чинного головного тренера збірної України Сергія Реброва, на рахунку якого 59 матчів в АПЛ (Тоттенгем — 10 голів та 7 асистів).\nЄгор Ярмолюк у 60 матчах англійської Прем'єр-ліги в складі Брентфорда не відзначився жодною результативною дією.\nТоп-5 українців за кількістю проведених матчів в АПЛ виглядає наступним чином:\nЗазначимо, що в стартових двох турах АПЛ українець неодмінно з'являвся в основному складі \"бджіл\"."
    },
    {
        "title": "Доннарумма домовився про контракт із Манчестер Сіті",
        "image": "https://images.football.ua/i/news/630x373/561/561846.jpg",
        "text": "Італійський воротар Джанлуїджі Доннарумма цього літа оголосив, що залишає французький Парі Сен-Жермен.\nПри цьому основним претендентом на підписання 26-річного виконавця наразі є англійський Манчестер Сіті.\nВідомо, що сторони вели активні перемовини останнім часом.\nІ вже є певний результат — ЗМІ повідомляють про домовленість щодо контракту поміж \"містянами\" та футболістом.\nНаразі Сіті намагається домовитись із ПСЖ про вартість цього переходу.\nОчікується, що вона складатиме менше 50 млн євро.\nОднак ситуація також напряму залежить від можливого переходу нинішнього воротаря клубу з Манчестера Едерсона до турецького Галатасарая."
    },
    {
        "title": "Фулгем — Манчестер Юнайтед. Анонс і прогноз на матч АПЛ 24.08.2025",
        "image": "https://images.football.ua/i/news/630x373/561/561835.jpg",
        "text": "Прем’єр-ліга продовжує набирати обертів, і в другому турі нас чекає цікаве протистояння у Лондоні. Фулгем проведе перший домашній матч нового сезону проти Манчестер Юнайтед. Для господарів це шанс перевірити свої амбіції на тлі іменитого суперника, а для гостей — можливість довести, що гарний інтенсивний футбол у першому турі з Арсеналом — не разова акція, а підсумкова поразка на тлі нереалізованих моментів — банальне невезіння.\nНЕДІЛЯ, 24 СЕРПНЯ, 18:30 ▪️ КРЕЙВЕН КОТТЕДЖ, ЛОНДОН ▪️ ГОЛОВНИЙ АРБІТР — КРІС КАВАНА ▪️ ПРЯМА ТРАНСЛЯЦІЯ НА SETANTA SPORTS\nВтім, є і проблеми. На лівому фланзі оборони залишаються кадрові питання — Ентоні Робінсон і Раян Сессеньйон пропустили гру проти Брайтона, і їх участь у матчі з Юнайтед під питанням. У центрі уваги — Родріго Муніз, який після літніх чуток про можливий відхід знову заявляє про себе і прагне закріпитися у стартовому складі. А конкуренцію за місце під нападником складають одразу кілька виконавців — Сміт-Роу, Андреас Перейра і Джошуа Кінг.\nМанчестер Юнайтед, як зазначалося вище, стартував із поразки від Арсеналу (0:1), але матч залишив радше відчуття недосказаності (для фанатів МЮ — можливо, навіть несправедливості на тлі вельми непоганої гри в атаці), ніж розчарування. Команда Рубена Аморіма виглядала солідно, створювала моменти, однак відверто підвела реалізація. Новачки Браян Мбемо та Матеус Кунья одразу додали динаміки в атаці, але проти принципового суперника тиждень тому вирішили дрібні деталі — там де помилився Алтай Баїндир, там дуже впевнено зіграв Давід Рая; де Магвайр або Угарте не отримували попередження за явні порушення, там і для призначення пенальті гравці МЮ мусили мати більше аргументів, ніж просто бажання його заробити у заключному відрізку зустрічі.\n\nЩодо сьогоднішньої гри, то \"червоні дияволи\" мають чудову статистику на Крейвен Коттедж: останні вісім виїзних матчів у чемпіонаті проти Фулгема завершувалися їхніми перемогами. Ба більше, саме тут минулого сезону вони вирвали мінімальну перемогу завдяки пізньому голу Лісандро Мартінеса. Цього разу аргентинець команді не допоможе через травму, як і Нуссаїр Мазрауї, проте решта складу готова довести, що серпнева поразка від Арсеналу була випадковістю — ну, і поквитатися за виліт в 1/8 минулого розіграшу Кубка Англії після серії пенальті також ніхто не відміняв.\nЗа версією букмекерів, сьогодні найбільші шанси на успіх мають підопічні Рубена Аморіма. Так, на перемогу Ман Юнайтед в основний час пропонується коефіцієнт 2.15, тоді як потенційний успіх Фулгема оцінюється показником 3.50. Ймовірність нічийного результату представлена ​​коефіцієнтом 3.50. \n\nФУЛГЕМ : Лено — Тете, Андерсен, Куенка, Бессі — Берге, Лукич — Адама Траоре, Сміт-Роу, Івобі — Муніз\nМАНЧЕСТЕР ЮНАЙТЕД : Онана — Йоро, Де Лігт, Шоу — Амад, Бруну Фернандеш, Каземіро, Доргу — Мбемо, Кунья — Шешко"
    },
    {
        "title": "Арсенал підписав Езе",
        "image": "https://images.football.ua/i/news/630x373/561/561823.jpg",
        "text": "Лондонський Арсенал оформив трансфер вінгера Еберечі Езе з англійського Крістал Пелес. Про це повідомляє офіційний сайт \"канонірів\".\nЗазначається, що контракт з вихованцем Арсеналу підписано до 30 червня 2029 року. В новій команді англієць гратиме під 10 номером.\nIt was only ever Arsenal.\n\r\nA boyhood Gooner, our new number 10 – welcome home, Ebere ❤️ pic.twitter.com/k3h67d4rg7\nЗа інформацією трансферного порталу Трансфермаркт, перехід Езе обійшовся \"канонірам\" у 69,25 млн. євро.\nМинулого сезону Еберечі Езе відіграв за Крістал Пелес 43 матчі, забив 14 голів та віддав 11 результативних передач.\nВ якості лідера він допоміг \"орлам\" досягти історичного тріумфу в Кубку Англії та Суперкубку Англії, а зараз Езе повертається до свого рідного клубу, в якому йому не знайшлося місця у юності, але після років наполегливої праці та підйому з низів — він здійснив свою мрію."
    },
    {
        "title": "Тоттенгем повернув на землю Манчестер Сіті",
        "image": "https://images.football.ua/i/news/630x373/561/561815.jpg",
        "text": "Перший тур англійської Прем’єр-ліги був можливістю для команд продемонструвати те, що вони готували під час міжсезоння. Чи не для всіх цей період був дуже насиченим, а для декого — помітно нетривалим. Як для Манчестер Сіті, який у першому турі не помітив спротив Вулвергемптона (4:0), не маючи при цьому аж надто багато часу на підготовку.\nА для лондонського Тоттенгема ця кампанія взагалі почалась раніше за будь-який клуб АПЛ, бо \"шпори\" в статусі переможця Ліги Європи УЄФА брали участь у Суперкубку Європи проти французького Парі Сен-Жермен. А потім команда тепер уже на чолі з Томасом Франком повернулась на внутрішню арену з упевненою перемогою над Бернлі на власному полі.\nЦього ж разу Тоттенгем завітав на Етіхад, де в минулому сезоні здобув яскраву перемогу з розгромним рахунком 4:0, але то були цікаві часи каденції Анже Постекоглу, тоді як нині в клубі віють прохолодні \"данські вітри\". Але сенсу речей це загалом не змінило.\nСіті активно почав цю гру на чужій половині, і вже до середини першого тайму Мармуш устиг тричі програти дуелі Вікаріо по обидва боки чужого штрафного. При цьому \"містяни\" на рівному місці через травму втратити захисника Аїт-Нурі, тож із появою на полі Аке мали перебудувати власну гру.\nПроте натомість Сіті взагалі провалив другу половину першого тайму цієї зустрічі. На 35 хвилині Діаш не втримався на ногах у боротьбі з Рішарлісоном під час передачі на правий фланг атаки суперників, після чого бразилець виконав простріл у центр штрафного на самотнього Джонсона під удар у один дотик. Офсайд шукали, але так і не знайшли.\nА вже в компенсований до першого тайму час команда Гвардіоли схибила вдруге, і цього разу через безпосередню провину воротаря Траффорда, який наварив короткою передачею на Ніко в центрі штрафного, півзахисника швидко обіграв Сарр, після чого удар Рішарлісона блокували, а добивання Паліньї — не встигли. І це знову шалена перевага Тоттенгема над господарями Етіхада.\nТа й за грою гості виглядали значно більш цілісно за суперників. Особливо в другому таймі, коли Сіті наче й мав іти вперед відіграватись, робив для цього заміни, але найкращий момент для команди Гвардіолу в підсумку створили самі суперники. Вікаріо наварив не гірше за Траффорда, але Голанд та Шеркі скористатись цим не змогли.\nЗа винятком кількох чергових суперечливих рішень головного арбітра, господарям просто не було, за що зачепитись у цій грі. І команда Гвардіоли в підсумку програла. Ще й третій гол могла пустити у власні ворота наприкінці, коли була вже знесиленою, але Одобер та Соланке так і не змогли переграти Траффорда, який хоч так намагався врятувати власну репутацію."
    },
    {
        "title": "Арсенал — Лідс. Анонс і прогноз на матч АПЛ 23.08.2025",
        "image": "https://images.football.ua/i/news/630x373/561/561778.jpg",
        "text": "Прем’єр-ліга повертається на Емірейтс — і одразу з поєдинком, який може подарувати чимало інтриги. Арсенал після непростої, але цінної перемоги над Манчестер Юнайтед готується до першої домашньої гри сезону. Суперник — новачок еліти Лідс, який уже встиг заявити про себе гучним успіхом на старті.\nСУБОТА, 23 СЕРПНЯ, 19:30 ▪️ ЕМІРЕЙТС СТЕДІУМ, ЛОНДОН ▪️ ГОЛОВНИЙ АРБІТР — ДЖАРРЕД ДЖИЛЛЕТТ ▪️ ПРЯМА ТРАНСЛЯЦІЯ НА SETANTA SPORTS\nНезважаючи на деякі проблеми з травмами (Габріел Жезус і Кай Гаверц залишаються поза грою), склад Арсеналу виглядає на папері дуже потужним — тим паче якщо буде оформлений трансфер Еберечі Езе. Новачок Віктор Йокерес ще шукає свій перший гол у футболці \"канонірів\" в офіційних іграх, за фактом проваливши першу гру з Ман Юнайтед. Утім, стабільність Деклана Райса та постійний пресинг з креативністю Мартіна Едегора створюють баланс у центрі поля (хто б там не критикував норвежця — просто подивіться, який обсяг роботи він виконує в різних компонентах — не тільки атаці). Статистика теж на боці лондонців: вони не програють Лідсу вже 14 матчів поспіль, вигравши останні шість.\nЛідс, у свою чергу, повернувся до АПЛ здобутими трьома очкам у першому турі — 1:0 проти Евертона і дебютний гол з неоднозначного пенальті від Лукаса Нмеча стали яскравим сигналом про серйозність намірів \"павичів\" зберегти прописку в еліті. Клуб вклав близько 92 мільйонів фунтів у літні трансфери, суттєво підсиливши кожну лінію. Серед новачків — воротар Лукас Перрі, захисник Габріель Гудмундссон і хавбек Антон Штах, які одразу влилися у стартовий склад.\n\nКоманда Даніеля Фарке робить ставку на інтенсивний пресинг і динамічну гру на флангах. Віллі Ньйонто та Джек Гаррісон постійно загрожують захисникам, а в центрі поля тріо енергійних хавбеків забезпечує баланс між обороною та атакою. Утім, є і слабкі місця: Лідс погано захищається на стандартах, а саме цей компонент — один із козирів Арсеналу.\nЗа версією букмекерів, сьогодні найбільші шанси на успіх мають підопічні Пепа Гвардіоли. Так, на перемогу Ман Сіті в основний час пропонується коефіцієнт 1.53, тоді як потенційний успіх Тоттенгема оцінюється показником 5.80. Ймовірність нічийного результату представлена ​​коефіцієнтом 4.70. \n\nАРСЕНАЛ :  Рая — Тімбер, Саліба, Габріел, Калафіорі — Едегор, Субіменді, Райс — Сака, Йокереш, Мартінеллі\nЛІДС ЮНАЙТЕД : Перрі — Богл, Родон, Стрейк, Гудмундссон — Штах, Груєв, Танака — Ньйонто, Нмеча, Гаррісон"
    },
    {
        "title": "Ньюкасл — Ліверпуль. Анонс і прогноз на матч АПЛ 25.08.2025",
        "image": "https://images.football.ua/i/news/630x373/561/561912.jpg",
        "text": "У понеділок ввечері Тайнсайд знову стане епіцентром футбольних пристрастей: Ньюкасл у першому домашньому матчі сезону прийме чинного чемпіона Англії Ліверпуль. І якщо сама афіша виглядає більш ніж статусно, то додаткової гостроти зустрічі додає гучна трансферна сага навколо Александера Ісака, який прагне залишити табір “сорок” заради трансферу саме до мерсісайдців.\nПОНЕДІЛОК, 25 СЕРПНЯ, 22:00 ▪️ СЕНТ-ДЖЕЙМС ПАРК, НЬЮКАСЛ ▪️ ГОЛОВНИЙ АРБІТР — САЙМОН ГУПЕР▪️ ПРЯМА ТРАНСЛЯЦІЯ НА SETANTA SPORTS\nДодатковим подразником для фанів є те, що саме Ісак рік тому забив вирішальний м’яч у фіналі Кубка ліги проти Ліверпуля. Тепер же він відсторонений від команди, а головна надія в атаці лягає на Антоні Гордона та Гарві Барнса. До заявки може повернутися Джо Віллок, а дебютувати — новачок Джейкоб Ремзі, який приєднався з Астон Вілли. Атмосфера на Сент-Джеймс Парк обіцяє бути максимально емоційною й напруженою. Навіть ворожою! Ліверпуль перехопив Юго Екітіке, тепер — розгойдує \"човен стабільності\" у таборі \"сорок\" сагою зі шведом. Чим не причини влаштувати чемпіонам \"теплий\" прийом?\nЛіверпуль же стартував у новому сезоні досить суперечно, але вибухово, перегравши Борнмут із рахунком 4:2 на Енфілді. Гол і асист у дебютному матчі оформив Юго Екітіке, а вже традиційно свій м’яч у першому турі забив Мохамед Салах, попри провальний виступ у матчі за Суперкубок Англії проти Крістал Пелес. При Арне Слоті команда демонструє яскраву атакувальну гру: у середньому 2,3 гола за матч у чемпіонаті. Але проблеми у захисті нікуди не зникли — за останні десять офіційних ігор лише один раз “червоні” зіграли на нуль, у 60% — пропускали щонайменше 2 голи.\n\nЗ іншого боку, Ліверпуль має відмінну серію проти Ньюкасла у чемпіонаті — 17 матчів без поразок у Прем’єр-лізі. Салах особливо полюбляє “сорок”: єгиптянин забив їм уже 10 м’ячів і зробив 8 асистів, встановивши унікальне досягнення — результативна дія в шести поспіль іграх проти цього суперника. Для нього це шанс продовжити феноменальну серію, а для Ліверпуля — зрівняти клубний рекорд із 36 матчів поспіль із забитим голом в АПЛ. У той же час, не забуваємо й останню зустріч цих команд — \"червоні\" у березні програли сьогоднішнім господарям у фіналі Кубка ліги, втративши можливість скрасити минулий сезон ще одним трофеєм.\nЗа версією betking, сьогодні найбільші шанси на успіх мають підопічні Арне Слота. Так, на перемогу Ліверпуля в основний час пропонується коефіцієнт 2.08, тоді як потенційний успіх Ньюкасла оцінюється показником 3.50. Ймовірність нічийного результату представлена ​​коефіцієнтом 4.20. \n\nНЬЮКАСЛ ЮНАЙТЕД :  Поуп — Тріпп’єр, Шар, Берн, Лівраменто — Гімараеш, Тоналі, Жоелінтон — Еланга, Гордон, Барнс\nЛІВЕРПУЛЬ : Аліссон — Конате, ван Дейк, Керкез — Собослаї (гібридна роль), Гравенберх, Мак Аллістер — Салах, Вірц, Гакпо — Екітіке\n\n\nДовідка про компанію\nbetking — ліцензований букмекер, що входить до King Group та здійснює діяльність відповідно до законодавства України. betking пропонує широкий спектр послуг у сфері спортивного беттингу та онлайн-розваг, зосереджуючись на інноваційності, прозорості та принципах відповідальної гри.\nbetking активно сприяє розвитку спорту в Україні: підтримує професійні команди, реалізує партнерські проєкти та впроваджує ініціативи, орієнтовані на вболівальників і спортивну спільноту.\nТОВ \"Слотс Ю.Ей\": Ліцензія на провадження діяльності з організації та проведення азартних ігор казино у мережі Інтернет від 26.04.2021 (Рішення КРАІЛ №150 від 12.04.2021), Ліцензія на провадження діяльності з організації та проведення букмекерської діяльності у мережі Інтернет від 05.12.2024 (Рішення КРАІЛ №559 від 21.11.2024).\nУЧАСТЬ В АЗАРТНИХ ІГРАХ МОЖЕ ВИКЛИКАТИ ІГРОВУ ЗАЛЕЖНІСТЬ. ДОТРИМУЙТЕСЯ ПРАВИЛ (ПРИНЦИПІВ) ВІДПОВІДАЛЬНОЇ ГРИ"
    },
    {
        "title": "Реал Ов'єдо — Реал Мадрид. Анонс і прогноз на матч Ла Ліги 24.08.2025",
        "image": "https://images.football.ua/i/news/630x373/561/561743.jpg",
        "text": "Цей поєдинок стане справжнім випробуванням для новачка Ла Ліги, який спробує протистояти одному з грандів іспанського футболу.\nРеал Ов'єдо — Реал Мадрид\nНеділя, 24 серпня, 22:30, стадіон Естадіо Нуево Карлос Тартьєре, Ов’єдо. Арбітр зустрічі — Ф. Тейшейра Вітіенес.\r\nПряма трансляція на медіасервісі MEGOGO.\n\nРеал Мадрид прагнутиме здобути другу поспіль перемогу на старті сезону Ла Ліги-2025/26, вирушивши в гості до новачка еліти Реал Ов'єдо в неділю ввечері. “Лос Бланкос” відкрили сезон мінімальною перемогою 1:0 над Осасуною, тоді як Реал Ов'єдо, повернувшись до вищого дивізіону, зазнав поразки 0:2 від Вільярреала.\nРеал Ов'єдо повертається до Ла Ліги вперше з сезону-2000/01, пробившись через плей-оф Сегунди минулого сезону. “Сині” свого часу виступали навіть у третьому та четвертому дивізіонах, тож їхнє повернення до еліти — вражаюче досягнення. Проте цього сезону команда Велько Пауновича, ймовірно, боротиметься за виживання. Стартовий матч проти Вільярреала, відомого як “Жовта субмарина”, завершився поразкою 0:2, що стало складним дебютом для новачка.\nІсторично Овьєдо виграв лише 14 із 85 матчів проти Реал Мадрида, зазнавши 55 поразок, включно з розгромом 0:4 у Кубку Іспанії в листопаді 2022 року. Однак остання зустріч команд у Ла Лізі в червні 2001 року завершилася нічиєю 1:1, а три з останніх чотирьох поєдинків у чемпіонаті між цими суперниками закінчувалися внічию.\nРеал Ов'єдо активно працював на трансферному ринку, а досвідчений нападник Саломон Рондон залишиться ключовою фігурою в атаці. Реал Мадрид під керівництвом Хабі Алонсо посів друге місце в Ла Лізі минулого сезону, відставши від Барселони на чотири очки, і вилетів у чвертьфіналі Ліги чемпіонів від Арсеналу. Цього літа “вершкові” підписали чотирьох гравців, зокрема трьох захисників, але планують посилити півзахист наступного літа, оскільки велике підписання до закриття нинішнього вікна виглядає малоймовірним.\nКоманда Алонсо прагне здобути перемоги над Ов'єдо та Мальоркою перед міжнародною паузою у вересні, щоб закріпитися у верхній частині таблиці. Реал Ов'єдо не зможе розраховувати на Альваро Лемоса через травму, а Сантьяго Коломбатто, Хайме Сеане та Лукас перебувають під питанням. Давід Костас повертається після дискваліфікації, але Альберто Рейна пропустить матч через вилучення в грі з Вільярреалом.\nУ Реал Мадрида травмовані Джуд Беллінгем, Ферлан Менді, Ендрік і Едуардо Камавінга, але Антоніо Рюдігер повертається після дискваліфікації. Едер Мілітао довів свою готовність у матчі з Осасуною і, ймовірно, складе пару в центрі оборони з Діном Гюйсеном, а Браїм Діас може знову витіснити Родріго в атаці.\nРеал Ов'єдо: Есканделль — Костас, Дендонкер, Кальво — Відаль, Іліч, Сібо, Альгассане — Чайра — Рондон, Хассан.\nРеал Мадрид: Куртуа — Александер-Арнольд, Мілітао, Гюйсен, Каррерас — Вальверде, Чуамені, Гюлер — Браїм — Мбаппе, Вінісіус."
    },
    {
        "title": "Барселона зробила неймовірний камбек проти Леванте",
        "image": "https://images.football.ua/i/news/630x373/561/561834.jpg",
        "text": "Каталонська Барселона в рамках 2-го туру іспанської Ла Ліги вирушила у Валенсію на гру проти Леванте.\nГосподарі поля повели в матчі з різницею у два м'яча ще в першому таймі: спочатку Ромеро відкрив рахунок своїм точним ударом, а перед самою перервою Моралес реалізував пенальті, і каталонці опинилися в жахливому становищі.\nПісля перерви Барселона різко додала і швидко повернула паритет у зустрічі: спочатку Педрі красивим ударом скоротив відставання у рахунку, а вже за кілька хвилин Ферран Торрес відновив нічийний результат — 2:2.\nГра залишалася напруженою до самого фінального свистка, і коли здавалося, що все закінчиться нічиєю, у доданий час автогол Ельгезабаля приніс гостям перемогу. В підсумку, Барселона, програючи 0:2, зуміла вирвати три очки у Леванте в надважкому матчі."
    },
    {
        "title": "Леванте — Барселона. Анонс і прогноз на матч Ла Ліги 23.08.2025",
        "image": "https://images.football.ua/i/news/630x373/561/561742.jpg",
        "text": "Цей поєдинок обіцяє стати справжнім випробуванням для чемпіонів Сегунди, які зійдуться з чемпіоном Ла Ліги! \nЛеванте — Барселона\nСубота, 23 серпня, 22:30, стадіон Сьюдад де Валенсія, Валенсія. Арбітр зустрічі — Алехандро Ернандес\r\nПряма трансляція на медіасервісі MEGOGO.\n\nЧемпіони Сегунди Леванте прагнутимуть здивувати чинного володаря титулу Ла Ліги Барселону, коли ці дві команди зійдуться у другому турі сезону-2025/26 у суботу ввечері. Барселона вже очолює турнірну таблицю Ла Ліги, розпочавши сезон із впевненої перемоги 3:0 над Мальоркою, яка залишилася в меншості. Натомість Леванте, повернувшись до еліти, розпочав із поразки 1:2 від Алавеса.\nЛеванте здобув путівку до Ла Ліги, вигравши Сегунду минулого сезону, і тепер прагне закріпитися в найвищому дивізіоні другий сезон поспіль вперше з 2022 року. Команда Хуліана Калеро розуміє, що попереду складний сезон, а поразка від Алавеса, одного з потенційних конкурентів у боротьбі за виживання, стала розчаруванням.\n“Жаби” виграли лише шість із 45 попередніх матчів проти Барселони, що підкреслює складність їхнього завдання. Хоча їхня остання зустріч у квітні 2022 року була напруженою (Барселона перемогла 3:2), а остання перемога Леванте над каталонцями датована листопадом 2019 року. Також варто згадати матч у травні 2018 року, коли Леванте здобув драматичну перемогу 5:4 на своєму полі.\nЦього літа Леванте був надзвичайно активним на трансферному ринку, а найдорожчим придбанням став Хон Андер Оласагості з Реал Сосьєдада. У стартовому матчі проти Алавеса дебютував Джеремі Тольян, який відзначився голом, і 30-річний захисник, ймовірно, знову вийде в основі разом із ще одним новачком Ману Санчесом. Роджер Бругу, який забив 11 голів у Сегунді минулого сезону, також збереже місце в стартовому складі.\nБарселона, у свою чергу, без особливих зусиль розібралася з Мальоркою в першому турі. Голами відзначилися Рафінья та Ферран Торрес у перші 23 хвилини, а Ламіне Ямал довершив розгром у другому таймі. Два вилучення у складі Мальорки лише полегшили завдання команді Гансі Фліка.\nКаталонці, які забили 102 голи в Ла Лізі минулого сезону, знову виглядають грізною силою, особливо після підписання Маркуса Рашфорда. Хоча минулого сезону Барселона зазнала шести поразок у чемпіонаті, цього року команда прагне покращити результати та поборотися за успіх у Лізі чемпіонів, де торік зупинилася на стадії півфіналу.\nЛеванте не зможе розраховувати на Альфонсо Пастора через травму, а Оласагості, Кервін Арріага, Годуїн Кояліпу та Алан Маттурро перебувають під питанням. У Барселони травмований Марк-Андре тер Штеген, але Роберт Левандовські повернувся до тренувань і може потрапити до заявки, хоча, ймовірно, розпочне матч на лаві запасних через проблеми зі стегном. Жюль Кунде, імовірно, вийде на позиції правого захисника, а Ферран Торрес, який забив у першому турі, продовжить грати в центрі атаки. Водночас Войцех Щесни, Жерар Мартін і Руні Бардджі ще не зареєстровані.\nЛеванте: Кампос — Ельгесабаль, Фуенте, Кабельо — Тольян, Лосано, Рей, Санчес — Мартінес — Ромеро, Бругу.\nБарселона: Гарсія — Кунде, Араухо, Кубарсі, Бальде — Педрі, Де Йонг — Ямал, Фермін, Рафінья — Торрес."
    },
    {
        "title": "Челсі продав Вейгу Вільярреалу",
        "image": "https://images.football.ua/i/news/630x373/561/561739.jpg",
        "text": "Ренату Вейга перейшов до Вільярреала, про що офіційно оголосив Челсі, завершивши постійний трансфер 22-річного захисника до клубу Ла Ліги.\nІспанія трансферна. Літні переходи-2025\nКонтракт португальця з іспанцями діятиме до червня 2032 року, а сума угоди складе 29,5 мільйона євро з урахуванням бонусів, із включенням значного відсотка від майбутньої перепродажі гравця.\nВейга провів 18 матчів за лондонців у першій половині минулого сезону після переходу з Базеля в липні 2024 року, а другу половину провів в оренді в Ювентусі."
    },
    {
        "title": "Мбаппе з пенальті приніс Реалу мінімальну перемогу над Осасуною",
        "image": "https://images.football.ua/i/news/630x373/561/561565.jpg",
        "text": "Новий сезон іспанської Ла Ліги стартував ще на минулому тижні в п’ятницю, але оскільки мадридський Реал затримався на Клубному чемпіонаті світу, то йому зробили невеличку знижку й дозволили розпочати цикл офіційних матчі пізніше за інших. А відповідно й памплонська Осасуна, яка була суперником \"галактікос\" за матчем першого туру на Сантьяго Бернабеу, також була змушена змиритись із відкладеним стартом.\nУтім, для команди Алессіо Ліші це була лише додаткова нагода краще вивчити суперників, які також змінили головного тренера в міжсезоння. Проте концепція гри памплонців саме в звітній дуелі від того змін не зазнала — вони приїхали оборонятись, а отже вже з перших хвилин без жодного докору сумління окопались у три ряди щільного захисту біля власного штрафного.\nДля колективу Хабі Алонсо це стало неприємним сюрпризом, бо за таких умов Реал жодним чином не міг покладатись на швидкість своїх провідних футболістів ланки атаки, і зрештою вся гра господарів у атаці до перерви зводилась до того, що хтось та й має пробити здалеку. І оскільки про здібності Вальверде всі добре знали, то довелось за це відповідати центральним захисникам. Ерреру двічі перевірили на реакцію, але не більше того.\nУ другому таймі команда Алессіо Ліші вирішила всім продемонструвати, що приїхала до Мадриду не лише сидіти біля власних воріт. Хоча для цього в неї був момент з ударом зльоту від лицьової межі штрафного у виконанні Будіміра ще до перерви. І дарма — Осасуна спробувала пограти відкрито, але її вистачило лише на п’ять хвилин, до першої помилки в обороні. Крус на лівому фланзі штрафного купився на хибний замах Мбаппе, збив того підкатом, а Кіліан потім спокійно з пенальті пробив у правий кут.\nПісля цього Реалу в атаці стало дихати трохи легше, бо суперники тепер не могли, а були зобов’язані розкриватись, щоб тепер уже врятуватись від поразки. Ще пара моментів з ударами Гюлера здалеку та Чуамені головою з подачі кутового завершились спрямуванням м’яча над воротами, і поміж ними ми могли відзначити дебютну появу на полі в Іспанії Франко Мастантуоно.\nНа аргентинці зосереджувалась чи не вся увага камер, коли вони не працювали по Родріго на лаві запасних, але й момент гостей у Будіміра наприкінці матчу теж вартував окремого фокусування. Щоправда, третій бомбардир минулого сезону Ла Ліги з боротьби в кількох метрах до воріт пробив вище. А ще гості за цілком спокійної гри примудрились завершити її в меншості, бо Бретонес щось не поділив із Гонсало Гарсією на лівому фланзі атаки, а потім відмахнувся від суперника, коли той біг відкриватись до контратаки. Чи вартувало це прямої червоної? Питання до арбітра. І навряд чи його поставить клубне телебачення \"галактікос\"."
    },
    {
        "title": "Реал Мадрид — Осасуна. Анонс і прогноз на матч Ла Ліги 16.08.2025",
        "image": "https://images.football.ua/i/news/630x373/561/561480.jpg",
        "text": "РЕАЛ МАДРИД — ОСАСУНА\nВівторок, 19 серпня, 22:00. Сантьяго Бернабеу, Мадрид. Пряма трансляція на медіасервісі MEGOGO\nРеал Мадрид зіграв лише один товариський матч у міжсезоння, здобувши перемогу над Тіролем (4:0), де голами відзначилися Едер Мілітао та Родріго, а Кіліан Мбаппе оформив дубль.\n\"Лос-Бланкос\" минулого літа взяли участь у Клубному чемпіонаті світу-2025, де дійшли до півфіналу, проте турнір завершився розчаруванням: команда поступилася ПСЖ (0:4), який потім у фіналі програв Челсі.\nЦього літа команда Хабі Алонсо придбала чотирьох новачків, підписавши контракти з Діном Гюйсеном, Альваро Каррерасом, Трентом Александером-Арнольдом та Франком Мастантуоно.\n\nПеред Реалом стоїть складне завдання – випередити Барселону в Ла Лізі цього сезону. Каталонський клуб вже має на рахунку три очки, обігравши у суботу Мальорку (3:0).\nМинулого сезону \"вершкові\" зайняли друге місце в Ла Лізі, відставши від Барселони на чотири очки, і на Алонсо чиниться сильний тиск, що не дивно в Мадриді, оскільки він має боротися за всі трофеї.\nРеал не програвав Осасуні в Ла Лізі з січня 2011 року, що демонструє масштаб завдань, які стоять перед гостьовою командою. Проте востаннє команди зустрічалися між собою у лютому 2025 року, коли рахунок був – 1:1.\nМинулого сезону Осасуна могла похвалитися позитивною статистикою з 12 перемог, 16 нічиїх та 10 поразок у 38 матчах чемпіонату, набравши 52 очки та посівши дев'яте місце у Ла Лізі.\n\"Лос-Рохільос\" проводять сьомий сезон поспіль у вищому дивізіоні Іспанії і знову прагнутимуть принаймні до місця в першій половині турнірної таблиці, тоді як не можна виключати і прагнення потрапити до єврокубків, але це трансферне вікно видалося досить спокійним.\n\nКоманда Алессіо Ліші придбала лише двох гравців: Віктора Муньоса з Реала, а Валентин Розьє перейшов у команду на правах вільного агента з Леганеса. Найпомітнішим відходом став Хесус Аресо, який перейшов до Атлетіка. Також команду покинули Пабло Ібаньєс, Рубен Пенья та Унаї Гарсія.\nОсасуна провела п'ять матчів під час передсезонної підготовки та здобула лише одну перемогу. Ця перемога була здобута в товариському матчі проти Мірандеса (3:0) на початку місяця.\nОРІЄНТОВНІ СКЛАДИ\nРеал Мадрид: Куртуа — Каррерас, Гюйсен, Мілітао, Александер-Арнольд — Гюлер, Чуамені, Вальверде — Вінісіус Жуніор, Діас, Мбаппе.\nОсасуна: Еррера — Крус, Бойомо, Катена — Бретонес, Монкайола, Торро, Розьє — Гомес, Орос — Будімір.\nНе зіграють: Беллінгем, Ендрік, Рюдігер, Камавінга (?), Менді (?) — Беніто (?).\nПОТОЧНА ФОРМА\n\nОЧНІ ЗУСТРІЧІ"
    },
    {
        "title": "Мальорка з двома вилученнями поступилася Барселоні",
        "image": "https://images.football.ua/i/news/630x373/561/561375.jpg",
        "text": "На Естаді Мальорка Сон Муа відбувся матч першого туру іспанської Ла Ліги-2025/26, в якому Мальорка приймала Барселону.\nВорота господарів поля були двічі уражені зусиллями Рафіньї і Феррана Торреса протягом першої половини першого тайму протистояння. Ще до його завершення Мальорка залишилася вдев'ятьох через вилучення Ману Морланеса (дві жовті картки) і Ведата Мурікі. Крапку в поєдинку вже в компенсований до другого тайму час поставив талант Барселони Ламін Ямал.\nМальорка наступної суботи, 23 серпня, прийматиме Сельту, а Барселона того ж дня гостюватиме в Леванте.\nМальорка — Барселона 0:3\nГоли: Рафінья, 7, Ф. Торрес, 23, Ямал, 90+4\nМальорка: Роман — Морей (Д. Родрігес, 46), Вальєнт, Раїльйо, Мохіка (Лато, 90+1) — Морланес, А. Санчес — Асано (Джозеф, 46), Торре (Маскарель, 46), Дардер (Салас, 83) — Мурікі\nБарселона: Ж. Гарсія — Е. Гарсія, Р. Араухо, Кубарсі (Гаві, 69), Бальде (Торрентс, 68) — де Йонг, Педрі — Ямал, Ф. Лопес (Ольмо, 46), Рафінья (Кунде, 77) — Ф. Торрес (Рашфорд, 69)\nПопередження: Морей, Морланес, Торре — Рафінья\nВилучення: Морланес, 33 (друге попередження), Мурікі, 39"
    },
    {
        "title": "Дубль Мбаппе і гол Вінісіуса забезпечив Реалу перемогу над Овьєдо",
        "image": "https://images.football.ua/i/news/630x373/561/561907.jpg",
        "text": "Реал Мадрид упевнено здобув другу перемогу поспіль у Ла Лізі, розгромивши Овьєдо на виїзді з рахунком 3:0 у матчі другого туру сезону-2025/26.\nЗ перших хвилин зустрічі команда Хабі Алонсо контролювала гру, демонструючи перевагу як у володінні м’ячем, так і в створенні моментів. Господарі намагалися діяти компактно в обороні, але зупинити атакувальну лінію мадридців було надзвичайно складно.\nПерший гол Реал забив на 37-й хвилині — Кіліан Мбаппе скористався помилкою захисників та вивів свою команду вперед. У другому таймі Овьєдо спробував додати гостроти біля воріт Куртуа, але їхні зусилля не дали результату. \nНаприкінці зустрічі мадридці закріпили свою перевагу. Спершу Мбаппе оформив дубль, реалізувавши свій шанс, а за кілька хвилин Вінісіус Жуніор довів рахунок до розгромного — 3:0.\nЗавдяки цій перемозі Реал Мадрид набрав шість очок після двох турів і перебуває серед лідерів чемпіонату разом із Барселоною та Вільярреалом.\nРеал Овьєдо — Реал Мадрид 0:3\nГоли: Мбаппе, 37, 83, Вінісіус, 90+3\nРеал Овьєдо: Есканделл — Луенго, Костас, Кальво, Альхассан — Сібо — Відаль, Ілич (Еджарія, 72), Дендонкер (Касорла, 90), Чайра — Рондон\nРеал Мадрид: Куртуа — Карвахаль (Александер-Арнольд, 87), Рюдігер, Гюйсен, Каррерас — Мастантуоно (Вінісіус, 63), Вальверде, Чуамені, Гоес (Діас, 63) — Гюлер (Гарсія, 74), Мбаппе (Себальйос, 87)\nПопередження: Ілич, Кальво — Вінісіу"
    },
    {
        "title": "Трансфер Боніфейса в Мілан на межі зриву",
        "image": "https://images.football.ua/i/news/630x373/561/561821.jpg",
        "text": "Трансфер нападника леверкузенського Баєра Віктора Боніфейса, який ще вчора прилетів до Італії для підписання контракту з Міланом, може зірватися. Про це повідомляє журналіст Саша Тавольєрі.\nЗа інформацією джерела, після стандартного медогляду у 24-річного нігерійця виявлено проблеми з коліном. Через це форварда було направлено на поглиблене медичне обстеження для прийняття остаточного рішення щодо купівлі гравця Баєра.\nЗазначимо, що Боніфейс двічі переносив розрив хрестоподібних зв'язок виступаючи за норвезький Буде-Глімт. У січні 2024 року, граючи вже за \"фармацевтів\", у нападника були серйозні проблеми з привідними м'язами, а в листопаді того ж року через важку травму стегна він залишився поза грою на 12 матчів.\nВіктор Боніфейс загалом провів за Баєр 61 матч, забив 32 голи та віддав 12 результативних передач. У складі \"фармацевтів\" нігерієць ставав чемпіоном Бундесліги та володарем Кубку Німеччини."
    },
    {
        "title": "Наполі запропонував контракт Довбику — Моретто",
        "image": "https://images.football.ua/i/news/630x373/561/561657.jpg",
        "text": "Італійський Наполі терміново шукає центрфорварда після того, як стало відомо, що основний нападник команди Ромелу Лукаку через травму довгий час буде поза грою.\nЗа інформацією журналіста Маттео Моретто, керівництво чемпіонів Італії має дві кандидатури на позицію форварда — Расмуса Гойлунна з Манчестер Юнайтед та Артема Довбика з римської Роми.\nЗазначається, що не зважаючи на пріоритетність трансферу саме нападника манкуніанського клубу, неаполітанці вже зробили контрактну пропозицію 28-річному українцю. Мова йде про шестирічний контракт з зарплатнею у три мільйони євро на рік.\nЧинна трудова угода українця з \"вовками\" розрахована до 30 червня 2029 року. Трансфермаркт оцінює його 30 млн. євро.\nМинулого сезону Артем Довбик відіграв за Рому 45 матчів, забив 17 голів та віддав 4 результативні передачі.\nРаніше повідомлялося, що Рома виставила на трансфер Довбика."
    },
    {
        "title": "Рома виставила на трансфер Довбика, Ель-Шаараві та Бальданці",
        "image": "https://images.football.ua/i/news/630x373/561/561589.jpg",
        "text": "Рома на останні тижні літнього трансферного вікна вирішила виставити на трансфер одразу кількох гравців. Про це повідомляє RomaPress із посиланням на Il Tempo.\nЗа інформацією джерела, на трансферний ринок спортивним директором Фредеріком Массарою були виставлені український форвард Артем Довбик, вінгер Стефан Ель-Шаараві та хавбек Томмазо Бальданці.\nНаголошується, що керівництво клубу не вважає трьох гравців незамінними і тому розраховує заробити на них додаткові кошти для нових придбань.\nМинулого сезону Довбик провів 45 матчів, у яких забив 17 голів та віддав чотири асисти. На рахунку Ель-Шаараві 41 матч, три голи та шість асистів, а Бальданці відіграв 41 гру, забив два м'ячі та віддав дві гольові передачі.\nРаніше повідомлялося, що Довбик потрапив до трансферних планів Наполі."
    },
    {
        "title": "Рома оголосила про трансфер Бейлі",
        "image": "https://images.football.ua/i/news/630x373/561/561587.jpg",
        "text": "Італійська Рома цього літа знову активна на трансферному ринку, адже до клубу прийшов Джан П’єро Гасперіні й почав переформатовувати склад під свої вимоги.\nЯк наслідок, \"вовки\" активно працюють над підписанням нових виконавців, черговим з яких став ямайський нападник бірмінгемської Астон Вілли Леон Бейлі.\nЩодо 28-річного виконавця італійці домовились про оренду за 2 млн євро з правом викупу за ще 22 млн євро влітку наступного року.\nКонтракт у такому випадку буде розраховано до 2030 року.\nУ минулому сезоні на рахунку ямайця 38 матчів, два голи та чотири асисти."
    },
    {
        "title": "Інтер готується повідомити Лукману про остаточний провал трансферу — Романо",
        "image": "https://images.football.ua/i/news/630x373/561/561509.jpg",
        "text": "За інформацією інсайдера Фабріціо Романо, найближчими днями боси Інтера проведуть розмову з агентом нападника Аталанти Адемоли Лукмана, щоб офіційно повідомити про остаточне припинення спроб підписати його клієнта.\nЯк зазначає джерело, спершу міланці розглядали 27-річного нігерійця як варіант підсилення атаки, однак перемовини з бергамасками повністю заморожені та не завершилися успіхом.\nЖурналіст підкреслює, що ця ситуація жодним чином не була пов’язана з можливим переходом Ніколо Залевські в Аталанту — ці дві історії розвивалися незалежно одна від одної.\nРаніше повідомлялося, що Інтер визначив Крістофера Нкунку з Челсі як \"план Б\" у разі провалу з підписанням головної цілі Адемоли Лукмана."
    },
    {
        "title": "Довбик потрапив до трансферних планів Наполі",
        "image": "https://images.football.ua/i/news/630x373/561/561483.jpg",
        "text": "Український нападник римської Роми Артем Довбик опинився в шорт-листі італійського чемпіона Наполі, повідомляє Corriere dello Sport.\nПісля травми бельгійського форварда Ромелу Лукаку, який вибув на невизначений термін, клуб почав шукати можливість оренди нападника на один сезон.\nДо списку кандидатів увійшли чотири гравці: Жан-Філіп Матета з Крістал Пелас, Артем Довбик з Роми, Джошуа Зіркзе з Манчестер Юнайтед та Нікола Крстович з Лечче. Наполі планує швидко визначитися з новим підсиленням атакувальної лінії.\nРаніше повідомлялось, що Наполі віддасть нападника в оренду Удінезе."
    },
    {
        "title": "Італія трансферна. Літні переходи-2025",
        "image": "https://images.football.ua/i/news/630x373/558/558300.jpg",
        "text": "Всі переходи Серії А цього міжсезоння — в одному місці! Пропонуємо вам слідкувати за трансферами футболістів у рамках чемпіонату Італії в наведеній нижче таблиці.\nСкорочення:\nпо — повернення з оренди\r\nор — оренда\r\nва — вільний агент\r\nзк — завершив кар'єру\r\nбк — без клубу\nн — нападник\r\nп — півзахисник\r\nз — захисник\r\nв — воротар\nПримітка: суми вказані в таблиці у валюті євро (€) згідно з даними авторитетного порталу transfermarkt\n🇺🇦 Україна трансферна. Літні переходи-2025\r\n🏴󠁧󠁢󠁥󠁮󠁧󠁿Англія трансферна. Літні переходи-2025\r\n🇪🇸 Іспанія трансферна. Літні переходи-2025\r\n🇩🇪 Німеччина трансферна. Літні переходи-2025\r\n🇫🇷 Франція трансферна. Літні переходи-2025"
    },
    {
        "title": "Серія А: Ювентус впевнено здолав Парму, нічия Аталанти та Пізи",
        "image": "https://images.football.ua/i/news/630x373/561/561905.jpg",
        "text": "Завершились два матчі першого туру Серії А-2025/26.\nНовачок Серії А Піза продемонстрував, що не збирається бути аутсайдером сезону. Команда Альберто Джилардіно діяла сміливо та впевнено на полі в Бергамо, створивши кілька небезпечних моментів біля воріт Аталанти.\nНа 26-й хвилині гості відкрили рахунок завдяки рикошету від Хіна, який зрізав м’яч у власні ворота. Піза мала шанс подвоїти перевагу ще до перерви — удар Морео головою міг стати результативним, але Карнезеккі здійснив неймовірний сейв і врятував Аталанту від другого пропущеного гола.\nУ другому таймі команда Івана Юріча значно додала в атаці. На 50-й хвилині Джанлука Скамакка зрівняв рахунок точним пострілом із середньої дистанції. Після цього Аталанта мала ще кілька можливостей вирвати перемогу, але господарям так і не вдалося реалізувати свої моменти.\nУ підсумку матч завершився бойовою нічиєю, а Піза показала, що готова гідно конкурувати навіть із топовими командами Серії А.\nАталанта — Піза 1:1\nГоли: Скамакка, 50 -  Гін (аг), 26\nАталанта: Карнезеккі — Гін, Скальвіні (Коссуну, 84), Джимсіті — Белланова, де Рон, Пашалич (Едерсон, 71), Залевські — Де Кетеларе (Самарджич, 84), Мальдіні (Сулемана, 72) — Скамакка (Крстович, 72)\nПіза: Ніколас — Денун, Караччоло, Канестреллі — Туре, Ебішер, Марін, Ангорі — Віньято, Морео — Майстер\nПопередження: Мальдіні, СулеманаЮвентус стартував у новому сезоні Серії А впевненою перемогою над Пармою, але результат дався туринцям непросто. Перший тайм пройшов без голів, проте обидві команди створили кілька гострих моментів. Після перерви господарі зуміли переламати хід гри: на 59-й хвилині новачок команди Джонатан Девід відзначився своїм дебютним голом, замкнувши передачу Кенана Йилдиза.\nНа 83-й хвилині Ювентус залишився вдесятьох — Андреа Камб’яcо отримав пряму червону картку за удар суперника в обличчя. Попри чисельну меншість, туринці не тільки втримали перевагу, але й змогли подвоїти рахунок: Душан Влахович, який вийшов на заміну замість Девіда, забив другий м’яч після ще одного асисту Йилдиза. 2:0\nЮвентус — Парма 2:0\nГоли: Девід, 59, Влахович, 84\nЮвентус: Ді Грегоріо — Калулу, Бремер, Гатті (Маріу, 57) — Камб'язо, Локателлі (Копмейнерс, 57), Тюрам, Келлі — Консейсан, Їлдиз (Маккенні, 89) — Девід (Влахович, 70)\nПарма: Судзукі — Дельпрато, Чиркаті, Валенті — Левік, Ордоньєс, Кейта, Валері — Алмквіст, Бернабе — Шарпентьє\nПопередження: Гатті — Судзукі\nВилучення: Камб'язо, 83"
    },
    {
        "title": "Мама Рабьо дратує Де Дзербі через нападки на Марсель",
        "image": "https://images.football.ua/i/news/630x373/561/561745.jpg",
        "text": "Роберто Де Дзербі, головний тренер Марселя, прокоментував конфлікт у роздягальні, після якого Адрієна Рабьо та Джонатана Роу відсторонили й виставили на трансфер через бійку після поразки від Ренна (0:1) у першому турі Ліги 1.\n\"Я звик говорити про те, що відбувається в роздягальні, і там треба навести порядок. Якщо на роботі двоє співробітників б’ються, як у британському пабі, а партнер лежить непритомний, що має зробити роботодавець у Франції? Два варіанти: відсторонення чи звільнення\", — заявив він, наголосивши на необхідності ієрархії в клубі.\nДе Дзербі додав: \"Драку, яку рознімали охоронці, я бачу вперше, хоч сам виріс на вулиці й звик до подібного. Але коли охоронці мусять нас захищати... Оточення Рабьо бреше, не про мене, а про Пабло Лонгорію й Мехді Бенатію. Мене дратує, що мама Адрієна нападає на них. Вона забула: я зробив її сина капітаном у грі проти ПСЖ і дав йому більше уваги та обіймів за сезон, ніж своєму власному. Ми знаємо, як керувати Марселем на благо клубу\".\nРаніше мама Рабьо розкритикувала Марсель за подвійні стандарти."
    },
    {
        "title": "Забарний потрапив до заявки ПСЖ на матч проти Анже",
        "image": "https://images.football.ua/i/news/630x373/561/561735.jpg",
        "text": "Сьогодні, 22 серпня, ПСЖ проведе домашній матч проти Анже у рамках другого туру чемпіонату Франції.\nУ заявку команди Луїса Енріке потрапив український захисник Ілля Забарний, який цього літа перебрався до Парижа з Борнмута.\n\n22-річний українець уже дебютував у ПСЖ, вийшовши у стартовому складі на матч стартового туру Ліги 1 проти Нанта (1:0).\nДля Забарного це може бути перший матч на стадіоні Парк де Пренс у футболці ПСЖ.\nМатч ПСЖ — Анже розпочнеться о 21:45 за Києвом."
    },
    {
        "title": "Луїс Енріке прокоментував ситуацію навколо Забарного та сафонова ",
        "image": "https://images.football.ua/i/news/630x373/561/561669.jpg",
        "text": "Головний тренер французького ПСЖ Луїс Енріке висловився про гру в одній команді українського захисника Іллі Забарного та матвєя сафонова. Цитує іспанського фахівця RMC Sport.\n\"Як ладнають між собою Забарний та сафонов? Спорт, і футбол зокрема, — найкращий спосіб об'єднати людей і створити єдність, а не роз'єднання. Спорт і люди — поза політичними компромісами та економічними інтересами політиків\", — заявив Енріке.\nЦього сезону Ілля Забарний провів за ПСЖ один матч у Лізі 1 проти Нанта (1:0).\nРаніше Забарний прокоментував дебют за ПСЖ."
    },
    {
        "title": "Трапп перейшов у Париж",
        "image": "https://images.football.ua/i/news/630x373/561/561578.jpg",
        "text": "Париж на своєму офіційному сайті оголосив про підписання контракту з воротарем Айнтрахта Кевіном Траппом.\nУгода з 35-річним німцем розрахована до літа 2028 року. Сума трансферу становила близько одного мільйона євро.\nТрапп виступав за Айнтрахт з літа 2019 року, коли залишив ПСЖ. Минулого сезону він провів 36 матчів, з яких дев'ять на нуль за 46 пропущених м'ячів.\nУ першому турі Ліги 1 Париж поступився Анже (0:1), а наступного туру зіграє проти Марселя — гра пройде 23 серпня."
    },
    {
        "title": "Марсель офіційно виставив Рабьо та Роу на трансфер через дисциплінарні причини",
        "image": "https://images.football.ua/i/news/630x373/561/561554.jpg",
        "text": "Марсель офіційно повідомив на своєму сайті, що центральний півзахисник Адрієн Рабьо та нападник Джонатан Роу були виставлені на трансферний ринок. \nРішення було ухвалене після неприйнятної поведінки футболістів у роздягальні після матчу проти Ренна.\nЦей крок узгоджений із тренерським штабом під керівництвом Роберто Де Дзербі та відповідає внутрішньому кодексу поведінки клубу, — йдеться у заяві.\nФранцузький клуб вже повідомив Рабьо та Роу про своє рішення не продовжувати з ними співпрацю.\nНагадаємо, що суперечка цих двох гравців у роздягальні переросла у жорстку словесну перепалку та погрози — зійшлися лоб у лоб, перш ніж їх розтягнули партнери та члени тренерського штабу."
    },
    {
        "title": "Де Дзербі відсторонив Рабьо від першої команди Марселя через жорсткий конфлікт із одноклубником",
        "image": "https://images.football.ua/i/news/630x373/561/561498.jpg",
        "text": "Олімпік Марсель ухвалив рішення тимчасово відсторонити Адрієна Рабьо та Джонатана Роу від тренувань із першою командою.\nЯк повідомляє RMC, санкції стали наслідком конфлікту між гравцями після поразки від Ренна (0:1) у першому турі Ліги 1.\nЗа даними джерела, суперечка у роздягальні переросла у жорстку словесну перепалку та погрози, а гравці зійшлися лоб у лоб, перш ніж їх розтягнули партнери та члени тренерського штабу. Керівництво клубу вирішило не залишати інцидент без реакції та застосувало дисциплінарні заходи до обох своїх гравців.\nКрім тимчасового відсторонення, Марсель може запропонувати Рабьо та Роу зробити пожертву у фонд клубу як символ вибачення перед командою та вболівальниками за свою повердінку.\nКоманда Роберто Де Дзербі вже готується до матчу другого туру Ліги 1 проти Парижа, який відбудеться в суботу. Тренування розпочнуться без Рабьо та Роу, які залишаються поза складом на невизначений термін."
    },
    {
        "title": "Забарний: Завжди мріяв грати поруч із Дембеле",
        "image": "https://images.football.ua/i/news/630x373/561/561486.jpg",
        "text": "Український оборонець ПСЖ Ілля Забарний поділився враженнями від співпраці з Усманом Дембеле, підкресливши, що давно мріяв грати в одній команді з ним.\nНант — ПСЖ 0:1 Відео гола та огляд матчу Ліги 1\n\"Завжди мріяв грати поруч із Дембеле. Він неймовірно технічно обдарований, і приємно мати такого футболіста у своїй команді. Він абсолютно заслуговує на Золотий м’яч: виграв усе і був найяскравішим гравцем минулого сезону\", – сказав Забарний у коментарі для Tayo.\nУ наступному турі ПСЖ прийматиме Анже."
    },
    {
        "title": "ПСЖ не без проблем здолав Анже без участі Забарного",
        "image": "https://images.football.ua/i/news/630x373/561/561772.jpg",
        "text": "У матчі 2-го туру чемпіонату Франції ПСЖ на своєму полі обіграв Анже з рахунком 1:0. Український захисник Ілля Забарний залишився в запасі та не вийшов на поле.\nКоманда Луїса Енріке з перших хвилин заволоділа м’ячем і створювала моменти, але реалізація підводила господарів. На 26-й хвилині Усман Дембеле не реалізував пенальті, пробивши вище воріт.\nПерший тайм завершився без голів, але одразу після перерви ПСЖ вийшов уперед: на 50-й хвилині Фабіан Руїс потужним ударом вразив ціль.\nПопри подальшу ігрову перевагу, парижани більше не зуміли збільшити рахунок і довели матч до мінімальної перемоги.\nПСЖ – Анже 1:0\r\nГол: Руїс, 50"
    },
    {
        "title": "Бундесліга: Кельн дотиснув Майнц",
        "image": "https://images.football.ua/i/news/630x373/561/561882.jpg",
        "text": "У матчі стартового туру німецької Бундесліги Кельн у гостях здобув мінімальну перемогу над Майнцем із рахунком 1:0.\nДо останньої хвилини матчу рахунок на табло фіксував 0:0, незважаючи на те, що з 60 хвилини господарі поля грали в меншості після вилучення Пауля Небеля, який отримав пряму червону картку.\nТим не менш, на останній хвилині основного часу матчу гості реалізували чисельну перевагу, коли результативним ударом відзначився Маріус Бюльтер.\nМайнц — Кельн 0:1\nГол: Бюльтер, 90\nМайнц: Центнер — да Кошта, Ганче Ольсен (Белль, 65), Кор (Зіб, 90) — Касі (Белль, 65), Сано, Амірі (Мелоні, 65), Мвене — Небель, Сон — Голлербах (Вайпер, 15).\nКельн: Швебе — Шмід, Гюберс, Краусс (Аче, 67) — Себулонсен (Вальдшмідт, 74), Йоуганнессон (Кайнц, 80), Мартель, Лунн (Озкачар, 67) — Тільманн (Ель-Мала, 67), Камінські — Бюльтер.\nПопередження: Лунн, Шмід.\nВилучення: Небель, 60."
    },
    {
        "title": "Баварія ритуальним жертвоприношенням РБ Лейпциг із хет-триком Кейна відкрила сезон-2025/26 у Бундеслізі",
        "image": "https://images.football.ua/i/news/630x373/561/561771.jpg",
        "text": "Для мюнхенської Баварії офіційна частина нового сезону розпочалась ще минулого тижня, коли в Німеччині влаштували так званий \"кубковий\" вікенд перед початком нової кампанії і помістили в нього ще й вирішальну дуель за Суперкубок країни. На полі Штутгарта, чинного володаря кубка Німеччини, чинний чемпіон був сильнішим (2:1), а потім отримав тиждень на підготовку до вже домашнього матчу нового сезону Бундесліги, який відповідно був поєдинком-відкриттям на Альянц-Арені. Як і було багато років поспіль до втручання леверкузенського Баєра.\nКоманда Венсана Компані зазнала косметичних змін за час міжсезоння, але її головною проблемою тепер є глибина ротації, на що робив акцент уже навіть Гаррі Кейн у одному з останніх інтерв’ю. А от \"червоні бики\" змінились сильно й якщо найближчим часом їхнє розташування залишить Хаві Сімонс, то буде геть цікава доля у колективу в цій кампанії. А ще РБ змінив головного тренера, і вже в першому ж матчі Оле Вернер отримав надзвичайно складний іспит на власну голову.\nІ гості Альянц Арени в підсумку вже до завершення першого тайму могли поступово переходити до глядацької авдиторії, бо не змогли стримати напад господарів. Баварія не приховувала, що планує домінувати з перших хвилин і до останніх, але дійсно трохи забарилась із забити м’ячем, хоча моментів було достатньо. Лише посеред першої половини зустрічі вдалось мюнхенцям відкрити рахунок, коли пас Гнабрі до правого флангу штрафного відскочив від Люкеба на Олісе, а той потужним ударом відкрив лік голам для всіх команд Бундесліги в новому сезоні. І для себе, вочевидь, також.\nУ подальшому трикутник атаки Баварії Кейн – Гнабрі – Олісе за підтримки ще й Діаса на лівому фланзі просто знущався над своїми опонентами. У другому м’ячі взяли участь англієць та німець, а завершив колумбієць, а в третьому — лише німець та француз. І все це всередині чужого штрафного та до настання перерви, щоб у РБ і бажання не було огризатись у відповідь. І це ще за вирахуванням інших гольових моментів, які створювали гравців команди Компані.\nНа другий тайм стратегія обох команд була приблизно зрозумілою, і навіть те, що гості ні за яким камбеком не підуть — також. У команди Вернера лише одна непогана атака видалась до того моменту, коли рахунок став 5:0 на користь суперників, бо одразу після м’яча Кейна з контратаки через лівий фланг, яку розвернув на чужій половині Гнабрі, очолив Діас, а завершував Кейн, Люкеба запустив закидання з глибини на Ромуло, той присоромив Та, а потім Бакайоко асистував Нусі. Усе було б добре, якби захисник РБ не розіграв до цього штрафний сам із собою. Оце так зловив запару.\nІ якщо вже такі дурнуваті помилки виникали в гостей, то можна зрозуміти, чому в них у підсумку нічого не вийшло в цій грі. Баварія ж натомість свого не віддала, а Кейн без двох додаткових м’ячів на власному рахунку залишати поле відмовився навідріз. Діас та Кім радо асистували англійцю, тож увесь фронт атаки мюнхенців розважився на славу."
    },
    {
        "title": "Аргентинський талант Манчестер Сіті перейшов в Баєр",
        "image": "https://images.football.ua/i/news/630x373/561/561667.jpg",
        "text": "Леверкузенський Баєр оформив перехід півзахисника англійського Манчестер Сіті Клаудіо Ечеверрі. Про це повідомляє офіційний сайт \"фармацевтів\".\nЗазначається, що мова йде про річну орендну угоду без права подальшого викупу. 19-річний аргентинець виступатиме в новій команді під дев'ятим номером.\n\"Багато молодих футболістів вже досягли світового рівня в цьому клубі. У новому сезоні я також хочу піти цим шляхом і зробити свій внесок, щоб досягти великих успіхів з Баєр 04\", — заявив Ечеверрі.\nМинулого сезону Клаудіо Ечеверрі відіграв за Манчестер Сіті три матчі та забив один гол.\nРаніше повідомлялося, що Борнмут та Баєр закрили угоду щодо Аміна Адлі."
    },
    {
        "title": "Німеччина трансферна. Літні переходи-2025",
        "image": "https://images.football.ua/i/news/630x373/558/558385.png",
        "text": "Всі переходи Бундесліги цього міжсезоння — в одному місці! Пропонуємо вам таблицю з літніми переходами футболістів в рамках першості Німеччини.\nСкорочення:\nпо — повернення з оренди\r\nор — оренда\r\nва — вільний агент\r\nзк — завершив кар'єру\nн — нападник\r\nп — півзахисник\r\nз — захисник\r\nв — воротар\nЗауваження: суми вказані у таблиці у валюті євро (€) згідно з даними авторитетного порталу Transfermarkt.\n🇺🇦 Україна трансферна. Літні переходи-2025\r\n🏴󠁧󠁢󠁥󠁮󠁧󠁿Англія трансферна. Літні переходи-2025\n🇪🇸 Іспанія трансферна. Літні переходи-2025\r\n🇮🇹 Італія трансферна. Літні переходи-2025\r\n🇫🇷 Франція трансферна. Літні переходи-2025"
    },
    {
        "title": "Баварія — володар Суперкубка Німеччини",
        "image": "https://images.football.ua/i/news/630x373/561/561380.jpg",
        "text": "Іспанська Ла Ліга та англійська Прем’єр-ліга вже стартували в своїх нових розіграшах, тоді як решта провідних футбольних країн Європи потрохи підтягується. Німецький футбол також повернувся до великої гри цими вихідними, але там трохи інша історія. Бундесліга почнеться тільки за тиждень, тоді як наразі тривають кубкові дні.\nІ оскільки вже заговорили про турніри в подібному форматі, то чинний володар Кубка Німеччини Штутгарт та чемпіон мюнхенська Баварія вирішили розіграти поміж собою Суперкубок країни. За давньою традицією, саме кубовий тріумфатор виступав господарем вирішальної гри за ще один трофей, тож \"шваби\" могли розраховувати на несамовиту підтримку власних уболівальників. А ті в свою чергу хотіли побачити продовження яскравих виступів власної команди.\nПроте з тим, наскільки активно стартувала в цій грі команда Венсана Компані, Штутгарт навіть у статусі господарів фінальної гри не міг не рахуватись. Баварія насправді підготувала не надто багато різних варіантів атаки, щоб тиснути на суперників із перших хвилин, але закидання Кімміха з глибини правого флангу на Горецку до штрафного працювали відмінно. Леон так змарнував одразу дві нагоди за лічені хвилини.\nПотім за справу взялись Олісе та Гнабрі з ударами із середньої дистанції, які вперше потурбували Бредлова по-справжньому, а потім стався гол. Із помилки Жакеза, який перед власними володіннями невдало спробував перехопити пас Олісе на загострення для Кейна, і зупинив м’яч під удар форварду в підсумку краще, аніж той би міг його обробити в цій ситуації. А Кейн склався й у падінні пробив у лівий нижній кут.\nСтартовий тиск від Баварії таким чином себе повністю виправдав, але вона ризикувала наразитись на відповідь від суперників, якби не Мануель Ноєр. Майже одразу Штутгарт уперше вийшов до позиційної атаки й створив моменти у центрі штрафного для Ундава та Вольтемаде, але ті програли свою дуель досвідченому воротарю.\nНаступним кроком німецького чемпіона було скидання швидкостей у грі, яка поступово почала виходити в нього з-під контроля. Але завершення першого тайму все одно Баварія залишила за собою з небезпечними моментами Горецки та Олісе, які ударами головою спрямовували м’яч над воротами в критичній близькості до них.\nА от футбол після перерви вже видався не настільки насиченим на початку другого тайму. Команди почали зайві розмови один з одним та головним арбітром, що суттєво гальмувало процес і не давало постійно створювати гольові моменти хоч комусь.\nІз часом прокинувся Кейн з ударом із лівого кута воротарського в Бредлова, а потім і Вольтемаде відзначився ударом над воротами на завершення подачі з флангу, а Левелінг узагалі дальнім пострілом із лівого краю атаки з неприємним рикошетом під поперечину змусив Ноєра робити один із найбільш яскравих сейвів цієї зустрічі.\nБаварія відчувала, що градус гри збільшується не за її бажанням, тож своєчасно спробувала його збити. Успішно — на 77 хвилині подача Гнабрі з правого кута штрафного прилетіла точно на голову Луїсу Діасу, який таки відсвяткував свій перший гол у Німеччині після дуже коштовного трансферу. Але Штутгарт наприкінці теж додав трохи інтриги — у компенсований час новачок Чема перевів аут із правого флангу від Деміровича на дальню стійку для Левелінга, а той скоротив відставання. Проте майже одразу після цього ігровий час сплив."
    },
    {
        "title": "Коман перейшов у Ан-Наср із Баварії",
        "image": "https://images.football.ua/i/news/630x373/561/561307.jpg",
        "text": "Вінгер Баварії та збірної Франції Кінгслі Коман став гравцем саудівського клубу Ан-Наср. Контракт розрахований на три роки – до літа 2028 року.\nЗа даними ЗМІ, сума трансферу склала близько 30 мільйонів євро, хоча клуб офіційно її не розголошує.\nКоман виступав за мюнхенську команду з 2015 року, вигравши низку трофеїв, включно з Лігою чемпіонів сезону-2019/20. У сезоні-2024/25 вінгер провів 41 матч у всіх турнірах, забив сім голів та віддав чотири результативні передачі.\nЗа збірну Франції Коман має на рахунку вісім голів і п'ять асистів у 58 матчах.\nДекілька днів тому Аль-Наср також підписав центрального захисника Барселони Іньїго Мартінеса."
    },
    {
        "title": "Ромуло приєднався до Лейпцига за 20+5 мільйонів євро",
        "image": "https://images.football.ua/i/news/630x373/561/561283.jpg",
        "text": "Ромуло Кардосо перейшов до Лейпцига з турецького Гезтепе, уклавши контракт із німецьким клубом до 2030 року.\nСума трансферу становить 20 мільйонів євро плюс 5 мільйонів у бонусах.\nУ минулому сезоні 23-річний бразильський нападник забив 13 голів і віддав 9 результативних передач у 29 матчах турецького чемпіонату. \nаніше повідомлялося, що Лейпциг планує повернути Нкунку."
    },
    {
        "title": "Бундесліга: Гамбург з дебютом Гочолеішвілі стримав Боруссію М",
        "image": "https://images.football.ua/i/news/630x373/561/561897.jpg",
        "text": "У черговому матчі стартового туру німецької Бундесліги менхенгладбахська Боруссія не змогла обіграти Гамбург.\nМатч закінчився із рахунком 0:0. Господарі поля більше володіли м'ячем та створили на кілька моментів більше своїх опонентів, проте реалізувати їх не вдалося.\nТакож зазначимо, що у складі Гамбурга в рамках Бундесліги дебютував орендований захисник донецького Шахтаря Гіоргі Гочолеішвілі, який провів на полі 86 хвилин.\nБоруссія Менхенгладбах — Гамбург 0:0\nБоруссія Менхенгладбах: Ніколас — Скаллі, Ельведі, К'яродія (Нетц, 77), Улльріх (Дікс, 77) — Онора, Райц, Штогер (Нойгаус, 66), Зандер (Кастроп, 83), Гак — Табакович (Матіно, 83).\nГамбург: Фернандеш — Омарі, Ельфадлі, Торунаріга — Гочолеішвілі (Мікельбренсіс, 86), Капальдо (Мефферт, 86), Ремберг, Мугейм — Сахіті (Філіпп, 66), Кенігсдорффер (Поульсен, 74), Рессінг-Лелесііт (Домпе, 74).\nПопередження: Райц, Скаллі — Капальдо."
    }
]